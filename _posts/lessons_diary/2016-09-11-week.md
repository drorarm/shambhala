---
layout: clean-layout
title:  "מקדש הקונג-פו - 11.9.16 עד 17.9.16"
date:   2016-09-12
---
# מקדש הקונג-פו - 11.9.16 עד 17.9.16 
נפתחים אל השיעורים ואל עצמנו בעומק חדש... <img src="http://www.timg.co.il/tapuzForum/images/Emo23.gif" alt="|לב|">

<details>
                    <summary>ראשון 20:0</summary>
                    התחלתי עם זרימה חופשית בתנועה במרחב, מתוך קשב למה שנעים לי<br> עבדתי על הנגשה של פתיחת מרחב חופשי של חצי דקה, מתי שאני בוחר, ביומיום. וזיהוי המחשבות שמנסות לסכל זאת.<br> כניסה למרחב ללא תכנון, מבלי לתת למחשבות להשתלט... מעין מצב של &quot;לא משנה מה אני חושב כרגע&quot;.<br> התקדמתי באומנות ההגשמה: החל מהכרה פשוטה במה שאני רוצה ועד להגשמת מטרה הקשורה ברצון, אפילו קטנה מאוד, והטמעה של המסעון הזה בתוכי.<br> קשב לרבדים שונים בגוף ולסוגים שונים של תחושות בגוף. בהמשך הבאתי כמיטב יכולתי קשב לכל הרבדים יחד. זה היה נעים ואפשר שקט...<br> לקראת סוף השיעור דמיינתי, באופן הכי חי שאני יכול, את עצמי נכנס לביתי אחרי השיעור.<br> היה שיעור נהדר :)<br>
                  </details><details>
                    <summary>שני 20:0</summary>
                    שיעור מופלא עבר עלי!!<br> <br> החל 19:20 בערך<br> הסתיים ב-21:40<br> החל מ-20:20 בהנחיית בן.<br> <br> דניאל, אסא, שיר, סיגל, עיליי, מיכל, ריב, ישי<br> <br> עקבות:<br> -שווה מאוד להתחיל את השיעור בלראות את המטרות שלי לשיעור<br> *לשמור במהלך ההדרכה על ראייה רחבה של מטרותיי בשיעור<br> *לשאול את עצמי שוב ושוב מה אני עושה ולמה אני מכוון<br> <br> -פתיחה מחדש של אמנות התנועה והתחברות עמוקה אל הגוף דרכה<br> <br> -תנוחה סטאטית כשער אל מצב למידה גבוה, אל הגוף כאנרגיה, אל אמנות הלחימה<br> <br> -תנועה מתוך הגוף כיחידה אחת, מכונה אחת. היכולת לנוע בכל צורה, לכל כיוון, באופן חלק וחסר התנגדויות. תשומת לב לרגליים תוך כדי עבודה ותנועה. <br> <br> -לנוע כך שזה נותן כוח, מרפא, משדרג ומקדם. <br> <br> -התענוג העמוק של הקונג פו<br> <br> -לעבוד מתוך תמונה שאני רואה ומחזיק לנגד עיני של מישהו שמשהו ספציפי אצלו השתפר<br> *מפת עשר הפיאות/היבטים של הלימוד וההתקדמות בפרק הראשון.<br> <br> -הצצה לרמה גבוהה של למידה: אין הבדל בתוכי בין &quot;השיעור הרשמי&quot; ובין החלק ה&quot;בלתי רשמי&quot;<br> שלו. <br> <br> - 3 תמונות של מצבי למידה שלי.<br> גבוה, נמוך ובינוני. לאהוב אותם. לאסוף אותם אלי. הבחירה הבריאה והטבעית היא בגבוה. <br> בנמוך - אני הולום יחסית. מוקף ערפל. טבוע. <br> בבינוני - שמח, לומד, אקטיבי, מעט הרגלי ושטחי לעתים<br> גבוה - צלול, אקטיבי (מיוצג על ידי עצמי עומד בתנוחה סטאטית רבת עוצמה, נעימה, קלילה ונוכחת, מזכירה קצת את התנוחות שבהן התאמנתי כשהייתי בחוג אי-צ&#39;ואן).<br> <br> - מטרה חדשה בעמידות ידיים: מצליח בניסיון הראשון שלי. <br> <br> -עבודה מענגת ומופלאה בתנוחה קרבית נמוכה (שום סבל, רק כיף והשראה!)<br> <br> -כיף לעשות חיזוק להבים חזק!<br> <br> -עבודה על הראייה: הרפיית השרירים בעיניים ומסביב להן. הראייה כסוג של הרפייה מהנה. להניח לדברים להיעשות צלולים יותר. <br> <br> -3 הילוכים בעת תרגול תנועות <br> *אני מנסה להשתפר וללמוד<br> *אני נהנה מרמתי הנוכחית בזה<br> *אני נהנה מהגוף שלי<br> <br> תודה!!!
                  </details><details>
                    <summary>> > </summary>
                    
                  </details><details>
                    <summary>שיעור יום ב' 12.9.2016 בק</summary>
                    השתתפו: רמי, יואב ואני<br> נקודת מפגש: רח&#39; שאול המלך פינת לאונרדו דה וינצ&#39;י<br> <br> הגעתי בשעה 6:40. יואב ישב בישיבה מזרחית על חומת המזרקה של המשכן לאומנויות הבמה. אחרי כמה דקות הגיע רמי.<br> בשעה 6:55 רמי העיר שכבר תכף מתחיל זמן השיעור ושעלינו להתכונן במידה ובן לא יגיע. המתנו עד לשעה 7:00 והתחלנו בתיאום בינינו להליכה לכיוון גינת דובנוב.<br> הצעתי תחילה שנעביר את השיעור במשותף לפי תור של כ-10 ד&#39; כל אחד. <br> תוך כדי הליכה רמי הציע שכל אחד יחשוב מה הוא רוצה לקבל מהשיעור הזה. אני מיד עניתי בקול רם: &quot;אני רוצה לקבל תחושת איסוף, חדות, מפוקסות, שלווה, בהירות&quot; ואולי היו עוד כמה איכויות שציינתי. רמי ויואב שתקו. <br> כשהגענו לגינת דובנוב צעדנו יחד אל אזור מתחם אבני הכורכר המגודר ואני הצעתי שכל אחד יתחיל בשיעור עצמאי משלו עד שמישהו יציע להעביר לכולם עבודה משותפת, עד שמישהו אחר ייקח על עצמו את ההנחיה. יואב אמר משהו על רצון לעבוד על החיבור שלו לגוף, להתמקד בלהרגיש את הגוף. גם רמי אמר משהו, לא זוכרת מה – נדמה לי שאמר &quot;משהו דומה&quot;.<br> אחרי כ-5 ד&#39; חשתי רצון עז, כמו הנחיה שהגיעה אלי, לחלוץ סנדלים ולהתחבר עם כפות רגליי אל העשב הירוק. חשתי גם רצון לשתף את יואב ורמי בבחירה הזאת ואמרתי בקול רם: &quot;אני בחרתי להתאמן יחפה. מי שרוצה להעמיק את החיבור לגוף אני ממליצה לו לעשות זאת גם.&quot; אחר כדקה גם יואב וגם רמי חלצו נעליים/סנדלים. שלושתנו המשכנו להתאמן יחפים לכל אורך השיעור.<br> כל אחד התחיל לעבוד – אני הקדשתי את עצמי ליצירת תחושה עמוקה של גמישות ונעימות בגוף. ראיתי שרמי עושה משהו דומה ושיואב עובד על כל מיני תנועות של בעיטות, הסטות ואגרופים.<br> אחרי כחצי שעה של הגמשת הגוף בכל מיני צורות חשתי רצון לעבוד על רגל אחת: ביצעתי כפיפות ברך בכל רגל לחוד, כשהרגל השנייה מקופלת וצמודה לצד האחורי של הברך שהרגל העומדת. היה תחושה כיפית של חיבור עמוק לקרקע.<br> בסביבות השעה 7:45 רמי שאל אותי אם מתחשק לי לתרגל איתו הזזות. הרגשתי שזה מתאים לי והסכמתי. בהתחלה אני הצלחתי להזיז אותו פעמיים ממקומו. אחרי כן הוא העיף אותי פעמיים שלוש מהמקום עם דחיפה עוצמתית בחזה. הרגשתי שבקלות יכולתי &quot;ליפול&quot; לתוך דפוס תגובה מוכר ולהרגיש שאין לי מה לעשות עם זה ואיך לעבוד עם זה שהרי יואב הרבה יותר גבוה וחזק ממני, אבל משהו בי לא נתן לי ללכת לכיוון הזה. יואב שם לב שאני מהורהרת ושאל אם הכל בסדר. ביקשתי ממנו לעצור לרגע ולחזור על התנועות האחרונות של דחיפה חזיתית בחזה (על הצלעות) בתנועה איטית. כך הוא עשה. התחלתי לראות אפשרות כיצד אני מסובבת את פלג הגוף העליון הצידה כדי להימנע מכל יצירת התנגדות ולתת לו לעוף קדימה מהתנופה שלו. חזרנו על זה כפעמיים נוספות ובכל פעם התקרבתי למטרה שלי. יואב התחיל לראות לאן אני שואפת וגם עבורו זה היה מעניין מאוד. לאחר מכן המשכנו לעבוד עוד כדקה או שתיים עד שחשתי שהגוף שלי ספג מספיק מהאנרגיה הזאת ושמאותו רגע והלאה זה כבר לא יועיל לו. אמרתי ליואב שהספיק לי והוא כד כידה וזה היה נחמד מאוד לסיים כך את החלק הזה של השיעור.<br> נדמה לי שלאחר כמה דקות או יואב או רמי ביקשו ממני להעביר עבודה פנימית ומצאתי את עצמי נענית ברצון. לרגע עמדתי להמשיך לפעול מתוך רצון לרצות ועצרתי את עצמי. ביקשתי מעצמי להמציא תרגילים חדשים, שונים מכל הפעמים הקודמות.<br> הושבתי את שלושתנו במעגל על הדשא – רמי בחר את הנקודה המדוייקת והיא נראתה לי מתאימה מאוד. קיבלנו הנחיה לשים לב לנשימה ולהגיע איתה לכל מקום בגוף כדי להיטיב איתו. <br> בהמשך קיבלנו הנחיה גם לשים לב לקולות הסביבה. הנחיה נוספת ביקשה שנספור את הקולות הנבדלים שאנחנו שומעים ולאחר מכן לציין את מספרם בקול רם: אני אמרתי: 4, רמי: 8 ויואב: 15 ועד אינספור. הצלחתי להשלים עם זה שאני לא שומעת כל כך טוב... זה הרי לא חדש. אבל מבחן כזה מאמת אותי בכל פעם מחדש עם העובדה ולרוב זה מעורר בי תחושה קל של צער או ייאוש. הפעם זה יותר עורר חמלה. יכולתי לראות איך אני משתדלת שלא לתת לזה לצמצם אותי.<br> א&quot;כ קיבלנו הנחיה לעבוד עם אור לבן, לתת לו למלא בהדרגה את כל הגוף ע שיהפוך לגוף זוהר ושפשוט נהנה מזה ונשדרג את תחושת הגוף ונרפא כל מיני אזורים בגוף.<br> החלטתי שאני רוצה להעביר את סיום ההנחיה למישהו אחר וכך אמרתי. רמי קיבל על עצמו את המשימה והנחה אותנו בעבודה קצרה בעיניים עצומות שאינני זוכרת מה הייתה, אני רק זוכרת שהוא ביקש שנשב בנוחות ושבסיום העבודה הוא הודיע שבכך הסתיים השיעור (שלו – וגם שלנו אם נרצה) ושזה היה ממש כיף.<br> <br> מאוחר יותר כשהגעתי הביתה גיליתי את המייל של בן - שלא הייתה לי גישה אליו מסיבה טכניות זמניות - ובו הוא הנחה אותי להעביר את השיעור, עם ההנחיות הבאות: <br> <br> &quot;השיעור שלך הבוקר אמור להיות מועבר לך על-ידך – וביחד איתך לכל יתר המשתתפים בשיעור.<br> אנא היי ערה לארבעת הצדדים של נקודת המפגש בעת שאת אוספת אתכם לשיעור שלכם.<br>  השיעור שלכם הפעם אמור להיות נטול אמנות-לחימה לחלוטין.<br> אל תגידי דבר לגבי זה, כמובן, אלא פשוט הנחי אתכם בהתאם, מהנחיה להנחיה ומתרגיל לתרגיל.&quot;<br> <br> נראה לי שההנחיה של בן הגיעה אלי באיזו שהיא דרך ושבמידה רבה השיעור שיצא בפועל התאים במידה רבה להנחיה.<br> היה שיעור מעולה ושלושתנו נהנינו מאוד וגם למדנו הרבה. <br> <br> <br>
                  </details><details>
                    <summary>אימון קונג פו 14.9.16 יום ד' בוק</summary>
                    נוכחים: אינגריד, בן, רמי ,תרצה<br> זמן מקדים: 10 דקות, איכות טובה מאד,מדיטציה<br> מיקום: באזור המקורה ליד הכניסה הצדדית לאופרה, ממש ליד נקודת המפגש<br> הצלחות ודברים שהגיעו אליי:<br> הנחיה לנסות להיזכר בשלושת השיעורים האחרונים, פתחה לי שער לראות את היכולת ופוטנציאל ההתקדמות אם אצליח באופן שנראה לי כרגע פלאי, לזכור לדוגמה את שלושת, עשרת, מאה, או אולי את כל השיעורים שאי פעם עשיתי. ברמה טובה מאד. <br> מציין לעצמי לבדוק את תיעוד השיעורים הקודם שלי, כמה הוא מסייע לי, בדיעבד.<br> המשך עבודה על תחושת האנרגיה שזורמת אליי מהקרקע במהלך תרגילים שונים: חיזוק להבים, תרגול תנועות אמנות לחימה, תרגול תנועות לשיפור הגמישות, <br> תרגול כתפיים עם רמי: הצלחתי לחוש את הקרקע, שיפור תחושת המוגנות לרמה גבוהה יותר. מתוך המקום הזה כבר יכולתי כמה פעמים לראות את הפרטנר &quot;מגיש&quot; עצמו אליי ולא תוקף אותי למרות שמבחוץ זו נראית כמו נסיון לגעת בכתף שלי. תחושה מעניינת ומעצימה. <br> שיתוף הצלחות, בדיקת הפתיח &quot;הצלחתי ל..&quot; מול &quot;עשיתי את…&quot; כמה תורם למידע שמועבר. <br> עבודה עם ידיים ורגליים על הקרקע, התחלתי לתרגל את האנרגיה מהקרקע גם בידיים, הרגשתי הגברה של האנרגיה הזמינה לי בכלל, למרות שזו היתה עבודה מאומצת. <br> סיום שיעור 08:25
                  </details><details>
                    <summary>רביעי 22:0</summary>
                    שיעור מצויין!<br> <br> שמואל, אסא, שיר<br> <br> השיעור החל כשאני במצב מאוד עייף. נרדמתי קודם לכן על הכיסא מחשב שלי בבית. הגעתי אליו כשאני מעט מזיע ומתנשף ועם בטח מנופחת מהחומוס שאכלתי לפני כמה שעות אך הסתבר כחומוס עקשן יותר מהרגיל. <br> <br> עקבות מהשיעור:<br> -קל וכיף לשפר מצב של אדם. <br> <br> -ההפרדה בין אי הנוחות הפיזית ובין זו הנפשית, או החיבור ביניהם לכדי תופעה אחת, בכדי לחדול את הסבל ולהתחיל תהליך של הטבה. <br> <br> -הצצה לרמה גבוהה יותר - אין הבדל איכותי או מהותי בין השיעור שלפני ההנחיה החיצונית או &quot;הגל&quot; ובין זה שבמהלך.<br> <br> -ריצת מסע כיפית עם חבר לדרך<br>  *מצב 0 <br> <br> -ווקס און, ווקס אוף כתנועה מענגת, מניעת אנרגיה ומחברת. חזון של עצמי עומד על גג ומבצע אותה שעות.<br> <br> -אין לך זמן רב, לא להתפשר, איך ומה אתה רוצה שיהיה בשיעור הזה באמת? במלוא הרצינות הכיפית ביותר. יאללה בוא נראה את זה באמת. נפנה לזה את הזמן ונראה את זה. <br> רואה איך הכל קורה כשמפנים לזה את המקום?<br> <br> או: מרחב יצירה עמוק עם ראות צלולה וכוונה רצינית.<br> <br> -בתחילת השיעור, באופן מוזר, עלתה בי המידה של ה-&quot;עושה את זה באמת&quot; או &quot;לוקח על זה אחריות&quot;, זה התבטא בין היתר ברמה הרבה יותר גבוהה של ביצוע בזמן שעשיתי קרב ידיים. וזאת למרות שהייתי עייף ומנופח ומתנשף יחסית. זה היה מעולה.<br> <br> -רגע שבו לפתע נעשתה זמינה לי מהירות הבזק המלאה שלי<br> <br> -לעשות ידיים במשך שעות, להיות במצב למידה אמיתי, ליהנות. <br> <br> -חשוב מאוד: כאשר סוכם שנאפשר זה לזה להגיע אלינו לעתים חשוב מאוד להיות מחובר לכך שאני הוא זה שבחר לתת את החלונות הללו. לעתים יש חלק בי שקולט זאת כאילו מגיעים אלי כרגע באמת.<br> <br> -בזמן תרגול של כדור האור הלבן הקטן והגדול: אסא זו רק מילה, אדם זו רק מילה, עור זה רק מילה, חומר זה מילה, זיעה זה מילה, תל-אביב זה רק מילה, נשימה זה רק מילה, מחשבה זה רק מילה, למטה זה רק מילה, בטן זה רק מילה, וכן הלאה....<br> <br> <br> חלק א&#39; החל באיחור של מספר דקות. <br> חלק ב הסתיים בין 22:46 ל- 22:50 (חריגה של עד 5 דקות מהתיאום, אך חשובה ביותר)<br> חלק ג הסתיים בשעה 00:07 <br> <br> שיעור פצצות.<br> תודה!!
                  </details><details>
                    <summary>חמישי 18:0</summary>
                    שיעור נפלא!!<br> <br> -עשר התמונות : שיטה טובה להתבונן על ההתקדמות שלי או של מישהו אחר דרך הפרק <br> הראשון. <br> עברנו על ארבעה מתוכן בהרחבה:<br> 1. יודע להדגים תנועות של אמנות הלחימה<br> 2. יודע להיות סגור ולסמן ליריב. אין מצב שמישהו לא מיומן מגיע אלי מבלי שהוא חוטף בדרך משהו לא מצחיק. <br> 3. מוגנות בסיסית בעולם ובחיים<br> 4. יכולת כללית של תנועה עם נטיה לכיוון של יכולות רלוונטיות לאמנויות לחימה<br> <br> עוד הוזכרו בשיעור:<br> סעיף 10 - יודע להביא את הקונג פו אל ההתנהלות בחיים<br> סעיף 7 - מכוונן לכך שיקרו לו דברים טובים<br> <br> ---------<br> שיחה על רעלנים - <br> התקבעויות ומידע שגוי, מילים ומידע זבל אחר שמתקבע במערכת. <br> לדוגמא מישהו חושב שכשהוא מרים את הידיים גבוה כפי שהראו לו בשיעור הראשון או השני, אז הוא מגן עכשיו על עצמו כמו שצריך. כי בתנוחה הזו - ככה נכון ומוגן לעמוד בקרב. <br> <br> דוגמא אחרת: הצורה שבה מבצעים פורמה. האם זו אותה פורמה שעשיתי עשרות פעמים? או שאני ניגש לקובץ השמור אצלי במערכת כאילו זו הפעם הראשונה שאני רואה אותו?<br> --------<br> <br> <br> עוד שהיו: <br> -לשבת בגב זקוף<br> - האפשרות להתחיל את הבוקר עם תרגיל של סיבוב האגן<br> - לעשות עכשיו תנועה אחרת מיטיבה<br> <br> --------<br> <br> -להגיע כל פעם אל הדבר ממקום חדש, להתחיל מחדש, לנקות הרגלים, ערפל טפילי שהצטבר על זה, מלים והרגלים שמעמעמים את זה, מכבידים על זה, מוצצים ממני אנרגיה. <br> <br> -גוף ההנחות. להציף את גוף ההנחות באור. <br> (כל באסה אפשרית יכולה להגיע רק מגוף ההנחות).<br> <br> - להיות פשוט. בלימוד, בביצוע, בקליטה של דברים, ביישום שלהם, בעשייה. פשטות פשוטה שכזו. איכות כיפית ונקייה. עוצמתית מאוד. <br> <br> <br> תודה!!!<br> <br>
                  </details><details>
                    <summary>שיעור יום ד' בקר 14.9.201</summary>
                    הגעתי לנקודת המפגש מעט אחרי השעה 6:40. ישב שם יואב.<br> מעט אחרי הגיעו תרצה ורמי.<br> בשעה 6:55 הגיע בן.<br> בן פתח את השיעור בהנחיה שהפתיעה את כולנו: &quot;היזכרו ב-3 השיעורים האחרונים שלכם!&quot;. התקשיתי. זכרתי היטב את השיעור הקודם כיוון שבדיוק סיכמתי אותו בכתב ביומן השיעורים. לא הצלחתי להיזכר בשיעור הלפני האחרון. זכרתי במידת מה את השיעור הלפני-לפני אחרון שבוע קודם. לאחר כמה דקות בן ציין שכדאי לרשום סיכום של כל שיעור ביומן השיעורים כי אחרת הם פשוט נמחקים מהזיכרון. הוא גם דיבר על משמעת עצמית ולקיחת אחראיות על ההחלטה לרשום בכל פעם סיכום. ציינתי לעצמי שאני עדיין רחוקה מלשלוט בזה ביד רמה ומצד שני החמאתי לעצמי על הדרך שעשיתי מאז שהתחלתי ברישום סיכום.<br> את השיעור של יום ד&#39; אני רושמת רק היום (יום א&#39; 18.9.16). לקח לי 4 ימים להביא את עצמי לרשום סיכום. בכל יום אני קמה עם החלטה ש&quot;היום אני אשב לסכם את השיעור האחרון&quot; ובסוף לא מצליחה להביא את עצמי לעשות זאת. לפעמים הלך יותר בקלות והיו פעמים שרשמתי סיכום מיד אחרי השיעור, לפעמים באיחור של יום, יומיים ולפעמים בכלל לא.<br> הפעם אני מתגברת על התנגדות של ממש כי משהו בשיעור לא היה לי קל ודוחק בי פשוט לשכוח מזה ולא להיזכר בו בכלל. <br> לאחר העבודה הפנימית הזאת שהתבצעה בנקודת המפגש בן הנחה אותנו לקחת תיקים וצעדנו אל עבר אזור העמודים שמתחת למשכן אומנויות הבמה על רח&#39; שאול המלך. שמתי לב שלא כמו בעבר המקום יחסית נקי, אין פו פסולת של אריזות מזון ריקות. אבל המקום איננו נעים לי. שמתי לב שהוא הרגיש לי הרבה יותר בלתי נעים מבעבר. יש לכך כמה סיבות: כנראה הפכתי רגישה יותר לסביבה: מעין מרחב מעבר שבו אני מרגישה חשופה לעיני הנוסעים החולפים על פנינו או ביחוד בעיני המתבוננים בעמידה בזמן שהרמזור אדום. הייתה בי תשוקה ליורת אינטימיות, היו חסרים לי העצים, הדשא והציפורים, הולכי הרגל העוברים בפרק (בגינת דובנוב למשל) ואילו כאן כולם הולכים במהרה. זהו מן מרחב שאפילו דיירי רחוב אינם שוהים בו. בעודי חושבת על כך אני תוהה אם יש בזה סוג של התפתחות אצלי – נראה לי שכן, שנעשיתי הרבה יותר מודעת לכך עד כמה הסביבה משפיעה על התחושות שלי.<br> בן הנחה אותנו לבצע תנועות מאומנות הלחימה – בעיטות או מכות. מסוג התרגילים שאני מבצעת בחוסר שמחה, לפחות בתחילת השיעור. בשיעור עם עצמי קרוב לוודאי שלא הייתי נותנת לעצמי הנחיה כזו, אם כי קרה שפתאום כן התחשק לי לבצע תנועות לחימה. באותו הרגע ממש לא התחשק לי אבל עשיתי כמיטב יכולתי למוסס את ההתנגדות כי יש לי מה ללמוד מכך.<br> א&quot;כ קיבלנו הנחיה לבצע תנועות של הגמשה עצמית (לא שוכרת את הניסוח). באיזה שהוא שלב בחרתי להשתמש בקיר כדי להשעין רגל בזווית ישרה לצורך הגמשה עצמית ולאחר רגע בן ניגש אלי כדי לוודא שאני לא משאירה עקבות על הקיר עם הנעל שלי. הייתה שם עקבה ברורה על הקיר כמה ס&quot;מ ליד הרגל שלי. לא הייתי בטוחה אם אני יצרתי אותה אבל מאוד ייתכן שכן. שמתי לב לערפול שלי ולחוסר תשומת הלב, וברקע גם להתייחסות המזלזלת למרחב הזה שאני לא אוהבת, מעין &quot;מה אכפתי לי, המקום ממילא מכוער&quot;). בן הציע לי מגבונים לחים לניקוי הסימן שהושאר על הקיר וקיבלתי אותם בהכרת תודה כי פתאום חשתי לא נעים עם זה שלכלכתי קיר – ועוד כזה המחופה בלוחות אבן טרוורטין (נטף נחילים) – כלומר השקיעו באסתטיקה שלו בזמן הבנייה. השלמתי את המשימה בהצלחה וחשתי סיפוק ואפילו שמחה על כך.<br> בהמשך קיבלנו הנחיה ללכת על ארבע. התרגיל לא היה מאתגר מבחינה גופני אבל חשתי סלידה שהפתיעה אותי מלכלוך הרצפה – כל כולה מכוסה בפיח שחור דקיק מהגזים הנפלטים מאלפי המכניות שעוברות מדי יום בשדרה. זה ממש הפריע לי, יצר לי רעש בתודעה שניסיתי להתגבר עליו ולצמצם אותו, בהצלחה חלקית. בהמשך, כשעברנו לתרגיל אחר – נדמה עם פרטנר – חשתי צורך עז לשטוף ידיים במים וממש נהניתי להרגיש את הפיח שנשטף ברובו.<br> בעבודה בזוגות התבקשנו לנהל קרב רגליים (לא בטוחה שאני זוכרת נכון) בעוצמה נסבלת עבור הפרטנרית. ניהלתי כמה פעמים דיון עם תרצה על עוצמת הבעיטות שלה. שמתי לב תוך כדי שהאנרגיות הקרביות שלי נמוכות בהרבה מאלה של תרצה אבל זה כבר לא עורר בי תחושת ייאוש כבעבר. הצלחתי במידה רבה לשמור על קור רוח ולעשות כמיטב יכולתי להתגונן ואף לנסות לתקוף אותה למרות שלא הרגשתי במצב רוח קרבי בכלל. היה בזה משהו מרגיע ומעצים.<br> א&quot;כ התבקשנו לשכב על הרצפה – לרגע ממש נגעלתי מהמחשבה הזאת ולחלקיק שניה שקלתי שלא לבצע את התרגיל הזה, אבל בסופו של דבר ביצעתי אותו. היה תרגיל מעניין של מעבר משכיבה לעמידה תוך כדי ביצוע בעיטה. מאתגר. אחרי כמה וכמה ניסיונות הצלחתי פחות או יותר וחשתי סיפוק.<br> לאחר מכן בן הנחה את תרצה להמשיך את השיעור של שתינו עד תומו ואת רמי להמשיך את שיעורו ושל יואב עד תומו.<br> נדמה לי שתרצה ואני ביצענו איזה תרגיל או שניים – ביניהם עמידה על רגל אחת, נדמה לי – ולאחר מכן לקחנו תיקים ועזבנו את המקום.<br> הלכנו יחד לקפה ארומה ושם הסתיים השיעור שלנו. קודם כל הלכתי לשטוף ידיים בסבון ושתינו ואכלנו ודיברנו והיה ממש כיף.<br>
                  </details><details>
                    <summary>קונג פו - יום שבת 17.</summary>
                    בחלק החיצוני של שיעור זה התמקדנו בהתבוננות על 10 תמונות שמסמנות לרוב על בשלותו של תלמיד למעבר <br> מפרק הלימודים הראשון לשני:<br> 1. מציג בקלילות ברמה סבירה תנועות בסיסיות מאמנות הלחימה<br> 2. משתתף בחדווה ומפיק תועלת מקרבות אימון<br> 3. רמת מוגנות סבירה ומעלה בעולם<br> 4. שולט במגוון עבודות זוגות<br> 5. חבטותיו חזקות ואפקטיביות<br> 6. יכולת תנועה סבירה <br> 7. מסוגל לבצע בקלילות עבודה פנימית, ולהפיק ממנה תועלת - בכלל זה היכולת לקחת את העבודה ולהשתמש בה או במשהו ממנה <br> &nbsp;&nbsp;&nbsp;&nbsp;ביומיום.<br> 8. מכוונן להצלחה בחיים<br> 9. מפיק תועלת מרובה מכל שיעור ומכל חלק של שיעור. אפילו מחלקים שנראים - זניחים, מיותרים או נאחסים מבחוץ.<br> 10. לא בטוח כרגע - אולי הדרכה????<br> <br> בחלק הפנימי קיבלתי הנחיה לעבר חיזוק היכולות הבסיסיות שלי - בעיקר היכולת להפיק תועלת מכל חלקיק מהשיעור.<br> נקודה שהיתה משמעותית עבורי - מה לעשות עם הריכוז כשהוא מתרופף, ואני מרגיש רדום במדיטציה: לא לוותר. לפקוח את העיניים לכמה שניות. להתעורר ולהתחיל מחדש. לעשות את זה שוב ושוב אם צריך, עד שהיכולת להיות עירני ומרוכז תתמצק.<br> <br> היה שיעור מלבב, כמובן שתיארתי פה רק חלקיקון סיכומון ממנו...<br> <br> <br> <br> <br> <br>
                  </details><a href="javascript:history.back()">בית</a>