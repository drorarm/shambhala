---
layout: clean-layout
title:  "מקדש הקונג-פו - 4.11.18 עד 10.11.18"
date:   2018-11-04
---
# מקדש הקונג-פו - 4.11.18 עד 10.11.18 
אז מה שלום הפרק שלך?<br> <br> כלומר, האיזור הפנימי ביותר (בשדה הלימודים) שאת/ה חוצה בדרך לעצמך הנולד/ת?<br> <br> או שנוח לך יותר לכנות את זה &quot;פרק&quot;?<br> <br> אצלי, כאן, בפרק הרביעי, העניינים נפלאים ממש... יש מצב גם שאצלך, בפרק הראשון/שני?

<details>
                    <summary>"התפתחויות יפות" ראשון ער</summary>
                    הגעה 19:50 <br> <br> לאחר תקיעה רצינית בחניה של הבימה. הייתה לי עבודה יפה תוך כדי הפקק אך כשהגעתי לסוף התהליך כבר הסבלנות נגמרה וממש רציתי לצאת מהאוטו.<br> <br> השיעור התחיל וקיבלתי שיעור נפלא מבן בהנחייה הפשוטה והקלות לעבוד איתה.<br> דגשים שיהיה משפר ונעים ונוכל להשאר בתנוחה כל האימון.<br> <br> לאחר מכן, בועז קיבל הנחיה לשפר את אומנות הלחימה של דרור.<br> עבדנו בפורמט של קרב מלא עם עצירות להארות.<br>  - לא להזמין. - סגירות (דברים ששמעתי בעבר אך קיבלו נופח נוסף. <br> - לראות בכל כוונה גם היא מגיעה מהתלמיד הכי מתחיל את הפוטניצל המלא שלה.. מה היא הייתה יכולה לחולל בפוטנטיות מלאה.<br> ממש להתאמן בזה. <br> התגבות המהירות והלא פורפורציונליות באות לפצות על כך שלא ראיתי אותן -- ההסבר הכי בהיר שקיבלתי לגביהן.<br> אז זה התקשר לי עם ה&quot;ראייה&quot; המלאה של מלוא האפשרויות של בועז. התיישב לי והשתפרה לי הראייה שם.<br> <br> המשכנו בקרב גם לאחר שהנחייה השתנה לברוא לנו שיעור נפלא. אך הפעם זה כבר לא היה דגש של שיפור של דרור.<br> העבודה עם בועז הייתה נפלאה. ממש בועז רואה מתי אני &quot;נעלם&quot; ותוקף . <br> <br> הרפיה ורגיעה. שדרוג בחיי עברתי על העבודה החדשה והפרויקט החדש שעלה לי.<br> ויותר חשוב לי, פרויקט קטן שעלה אצלי, ליצור איזשהו מאגר זמין של תמונות ווידיאוים של אמי המנוחה כבר למעלה מ 10 שנים.<br> <br> סיום שיעור לקראת 10.<br> <br> <a href=http://www.tapuz.co.il/communa/viewmsgcommuna.asp?communaid=40780&msgid=57087236 target=_blank style=color:blue>מדדי דרור לשיעור</a>:<br> הנאה: 2.5<br> לימוד: 2<br>
                  </details><details>
                    <summary>5 לנובמבר, שני בבוקר, "שינויים ושיפורים</summary>
                    היה שיעור טוב מאוד. אני לא בראש לסכם אבל אסכם בתמציתיות בכל זאת. רק ככה בקצרנות. <br> הגעתי ב6:50, בן נפנף אלי מהרחבה של האופרה למעלה. <br> כאב גב וכתף, <br> לצייר קוים ישרים עם היד, ולצייר קוים שמסיטים אותם... ואז קוים כללים ולהסיט אותם. עבודה די ארוכה עם זה, נעימה.&nbsp;&nbsp;<br> עבודה עם יואב שלא התאימה. <br> עבודה עצמית שהתאימה מאוד, עם הרצפה, עם עצמי, עם ריצה.... <br> הנחיה להליכה על ארבע, פחד מכאב. <br> זכרון של בן מלפני שמבאלה, על מישהו שקיבל הנחיה לרוץ כי היה מתוח לו שריר. זכרון שלי על השענות על האגן דוקא כשיש נטיה לא להשען שם. הנחיה ארוכה יחסית של בן אותי, דרך התייעצות. <br> התייעצות בשני דברים - כאב ואיך לדעת אם ללכת אליו או לא, <br> ושאלה על &quot;גוש כזה&quot; של דברים, שיש בו רצון לעבודה עדינה ואיטית, רצון לעבודה כזאת כמו אופנוע... צורך לרצות. <br> בן דיבר על תקשורת עם עצמי דרך הסביבה, מה שהרגיש לי חשוב ביותר. <br> על להרגיש נוחות עם תחושות לא נוחות. <br> על השקט שבתוכו הדברים. על השקט שבתוכו יושבות תחושות הגוף. על &quot;דברים&quot;: &quot;לא-שקטים&quot; - חיוך של תינוק, משהו ניטרלי, הפרעות. להרגיש את השקט יכול לעזור בהבחנה בין טוב לרע. <br> <br> הרגיש כמו שיעור חשוב, מחכה להשלמה שלו ביום רביעי. <br>  <br>
                  </details><details>
                    <summary>> > שבתי לכאן עכשי</summary>
                    מאוד מעניין. אני רואה את ההשפעה של השיעור הנהדר הזה עד עכשיו. מזהה התקדמות עצומה בקטע הזה של ה&quot;גוש&quot;. עבודת אופנוע, עבודה בוווווווז&#39; ובלי המתח שנלווה לזה, סגנון פלדנקרייז ונעימות משולבת. משהו שם באיזה דימוי לא מוצלח שהיה כנראה מאוד נחוץ בעבר התרסק והתפורר לרסיסי זכוכית והתנפץ ונהרס וזה נהדר. זה מתחבר לי מאוד גם לתנועה שתיארתי באחד השיעורים האחרים לאחרונה, של חלקות כזו כמו זכוכית מודרנית כזו, תנועה מהירה מתחת לרדאר. משהו כזה... תוך כדי כתיבה משהו השתנה בחוויה שלי הגופנית ואפילו ההקלדה נחווית אחרת עכשיו, יותר מרצד. אפסיק כי אני רוצה לחזור למקום הגלידתי הזה, הזורם, המימי
                  </details><details>
                    <summary>ראשון ערב, 4.11.18, "התפתחויות יפות</summary>
                    הגעתי למקום בסביבות 19:45. באותו זמן, אם אני זוכר נכון, כבר היו שם בועז, יניב ובן.<br> קצת אחר כך הצטרף גם דרור.<br> <br> התחלתי את השיעור שלי במחווה פיזית עם הידיים.<br> הרגשתי את הגוף בעמידה, ואחר כך התחלתי להניע אותו ולהתגמש.<br> <br> מתישהו בן הזמין אותנו, והעביר מגוון תרגילי גמישות, ובהמשך הנחה להתגמש באופן חופשי<br> היו גם תרגילים כמו להשתפר בהנעת הידיים באוויר ובהנעת הרגליים באוויר.<br> תרגול ירידה לעמידה נמוכה איך שרוצים - נמר, טיגריס, הליכות התעמלות וכו&#39;.<br> וכן לשפר את מצב הגוף באופן כללי.<br> יניב העביר לי ולעצמו עבודה של שיפור הבטחון עצמי והאפקטיביות בחברת אנשים אחרים.<br> * בשלב כלשהו בן הודיע שהוא מפסיק עכשיו להתערב בשיעור שלנו. באותו זמן חשבתי שזה זמני, עד להודעה חדשה ממנו...<br> <br> תרגלתי את הראייה שלי,<br> בעיטות, אגרופים,<br> מנוחה כוללת בכל הרבדים,<br> דמיון מיטבי של המשך השבוע שלי - זה הרגיש מאד טוב וממלא<br> * ראיתי שיניב סיים את השיעור, ואחר כך גם דרור, ועלו בי ספקות לגבי הבנתי את ההנחיות.<br> <br> הצעתי לבועז לשתף פעולה ותרגלנו ביחד:<br> חיזוק להבים<br> &#39;סטיקי הנדס&#39; כשאחד מוביל<br> קרב רגליים נמוך<br> הגברת הרוגע דרך האטה של כל ההתנהלות - הליכה, דיבור, תנועה...<br> * איפשהו בזמן הזה, בן נפרד מאתנו והבנתי שכל אחד מסיים לעצמו את השיעור.<br> חישת כפות הידיים<br> <br> סביר שהיו עוד דברים שאני לא זוכר כרגע.<br> <br> היה מצוין.<br> תודה<br>
                  </details><details>
                    <summary>"שינויים ושיפורים" יום שני 5\11 בוק</summary>
                    מעבר לרחבה ליד מקום שיכול להוות מחסה מגשם,<br> לא שכנראה יירד.<br> אינגריד ואני הגענו ראשונים לרחבה ובחרנו מקום. יואב הגיע ובחר מקום אחר רחוק,<br> דורית הגיעה אז והייתה בסביבת יואב.<br> לאחר מכן בן שאל את אינגריד ואותי איך נדע איפה נתאמן,<br> לאור ההנחייה לעבור למרכז הרחבה.<br> עלה לי שארגיש כשאהיה שם.<br> הסתבר שהכוונה הייתה שלא ניכנס למדידות של המרכז המדוייק.<br> קרב כפפה עם אינגריד<br> כאשר יד אחת מאחורי הגב, אפשר להחליף יד,<br> אבל לא באמצע קרב. אלא כשנמצאים מאחור לרגע.<br> לאיטנגריד ניתנה האפשרות להשתמש בסטופ<br> כדי לעצור אותי ואותה כרצונה,<br> וראיתי את התועלת העצומה של השימוש שלה בסטופ<br> עבורי. לעצור מידית ובשמחה.<br> עבודה על עדינות במגע חשובה ליכולת לטפל או להילחם<br> עם הגוף שמולי ביעילות.<br> הפגיעה בגוף הפרטנר איננה תלוייה רק בעוצמה,<br> אפשר במכה חלשה יחסית לגרום נזק גדול.<br> קרב ידים עם יואב,<br> הופתעתי מנחישותו, ושמחתי על התנועה שלי להתרחק בזמן <br> ולהישאר מוגן. יש עוד הרבה עבודה בכוון.<br> זכרתי לנסות להסיט ולהיכנס,<br> אך לא ממש הצלחתי. לעבוד עוד על זה.<br> בשני הקרבות עזר לי להרגיש איפה הפרטנר פתוח לבעיטות, <br> למרות שאלו היו קרבות ידים.<br> קבלתי הזדמנות להעביר עבודות פנימיות ליואב ולי,<br> כשיש לזה זמן בשפע.<br> נתתי לעצמי לעבור מספר עבודות,<br> חלקן בעיניים פקוחות חלקן בסגורות, חלקן על הסביבה<br> החיצונית, וחלקן החזירו אותנו לגוף.<br> מיקוד,<br> חיפוש מקום ומעבר לשם בדמיון<br> כדי לראות את עצמנו משם,<br> לחוש את האנשים ברחבה ובבתים סביבה ובכלי הרכב בכביש.<br> לשנות בדמיון את המקום בו אנחנו נמצאים,<br> לחשוב על מילה<br> ועוד
                  </details><details>
                    <summary>"שינויים ושיפורים" – שעור יום ב' 5.11.201</summary>
                    שעת הגעה שלי: 6:25 – שעת סיום השיעור הרשמי שלי: 8:00<br> משתתפים: אינגריד, יואב, רמי, דורית – מנחה: בן<br> הדגש האישי שלי לשיעור: העמקת וחיזוק החוסן והרוגע שלי <br> <br> היום הצלחתי להגיע ראשונה לנקודת המפגש. נהניתי מהמרחב ומהזמן שעמד לרשותי לברר עם עצמי מה מנסה להגיע אלי היום.<br> <br> כשבן הגיע הוא שלח אותנו (אני, יואב ורמי) למרחב שבין המוזיאון למשכן לאומנויות הבמה, למקום שבו ניתן למצוא מחסה מפני גשם במידת הצורך. אני ורמי צעדנו יחד, שנינו סימנו כיעד את הפינה המקורה של האגף החדש של המוזיאון. כשהגענו לשם ראינו שיואב בחר באזור מקורה שליד הכניסה לתיאטרון. הופתעתי כי לא חשבתי על אזור זה כאופציה בכלל. המקום נראה לי פחות מוגן מפני גשם, אבל כאשר בן הצטרף גם הוא בחר להתמקם שם. שמתי לב שזה מיד מתפרש אצלי כמתן חיזוק לפרשנות של יואב. בחרתי להישאר היכן שהייתי, כך גם רמי. נראה לי שהשפענו זה על זו. לא בטוחה שהייתי נשארת שם אילו רמי היה בוחר לעבור צד.<br> התחלתי במתיחות והגמשת הגוף, שהרגיש מעט תפוס הבקר. גם עמידה על רגל אחת. שקלתי אפילו לנסות עמידת ידיים אך ויתרתי על כך.<br> לאחר זמן מה בן ניגש אלינו והנחה אותי ואת רמי לעבור לתרגל באזור מרכז הרחבה. כשהוא שאל כיצד נבחר לעמוד בנקודה מסויימת במרחב הזה, רמי ענה תשובה כמעט זהה לזו שאני התכוונתי לענות: לגשת לאזור המרכז ולהרגיש היכן אני רוצה לעמוד. בחרתי להניח את התיק שלי בצד ואילו רמי בחר להניח את תיקו לידו, במרכז הרחבה. נראה לי מעניין.<br> בן הנחה אותי ואת רמי לשים כפפות ולעבור לקרב ביד אחת, כשאני יכולה לעשות שימוש בהוראה &quot;סטופ&quot; כדי לבקש עצירה מוחלטת של הקרב, עד שאני מבקשת לחזור אליו מפורשות. בדיעבד אני רואה שבמידה מסויימת פירשתי את הזכות הזאת כ&quot;כלי לחלשים&quot;.<br> קיבלתי שתי מכות לא חזקות בלחי ימין מרמי. נבהלתי. בן חקר את הנושא איתי ועם רמי: <br> -&nbsp;&nbsp;&nbsp;&nbsp;למדנו שאין קשר ישיר בין עוצמת המכה לפי תחושתו של רמי (נותן המכה) לבין החווייה שלי כמקבלת המכה.<br> -&nbsp;&nbsp;&nbsp;&nbsp;למדנו שהאפשרות שניתנה לי לעצור את הקרב בכל רגע נועדה לשרת את שנינו, כל אחד באופן אחר: לרמי כדי ללמוד לדייק בעצירה. לאינגריד כדי להימנע מלהתיש את עצמי ולהיכנס לשרשרת גובות שבהן אני כבר לא בשליטה על התנועות שלי.<br> המכות העלו בי דמעות, הצלחתי לאפשר אותן. חוויתי המון פחד, הצלחתי לראות בזמן אמת כמעט שלפעמים אני מפנה את פני הצידה כדי שלא לראות את הסכנה.<br> שמתי לב שאני קופאת, לא רואה אופציות של התחמקות, נעשית קורבנית.<br> לאחר שהבנתי שכדאי להשתמש לעיתים קרובות הרבה יותר בהוראת &quot;סטופ&quot;, התחלתי להשתמש בזה הרבה יותר וראיתי את ההבדל: בכל פעם שהרגשתי שאני נאבקת, מתישה את עצמי, פוחדת, מתנשפת, עצרתי, התארגנתי מחדש ואז נתתי אות להמשך הקרב. הרגשתי שינוי משמעותי לטובה וכמה אני מתעצמת. אני אסירת תודה על ההזדמנות הזאת לעבוד עם הפחדים שלי בצורה חיובית ובונה, בזכותו של בן וגם של רמי.<br> לאחר מכן תרגלתי בעיטות מגוונות מתוך עמדת רוכב רחבה, לסיום גמישות וריפוי הגוף.<br> לאחר הסיום הרשמי בשעה 8:00 התיישבתי לרשום דברים במחברת ויצאתי לעבודה בקלילות ובשמחה, כשאני מרגישה הרבה יותר טוב בגוף שלי מאשר בתחילת השיעור.<br>
                  </details><details>
                    <summary>"מסע שווה", שני ערב, 5.11.1</summary>
                    הליכה ותוך כדי הנחיות, עוד לא נכנס לעומקן. מנסה.<br> <br> אחר כך ליד הבית של אסא משהו נפתח לי, נכנס יותר לשיעור.<br> <br> עולים לבית ונכנסים למרחב של הסטודיון (כלומר סטודיו קטן). מרחב נעים שמרגיש לי מדוייק לשיעור.<br> <br> לא יודע בדיוק איך אבל לאט לאט בשיעור, השיעור שלי הולך ומעמיק, אני נהיה יותר סופג של החומר.<br> <br> מנחים אחד את השני בהתאם לבקשה של מישהו מהמשתתפים. זה הלך כך: קודם כל חשבנו כל אחד על משהו שהוא היה רוצה שיהיה לו יותר בחיים. אחר כך חשבנו על מה האפקט שאנחנו מחפשים שהמשהו הזה יתן. ואז ניסינו לתת לעצמנו את האפקט הזה בלי קשר להתגשמות של המשהו הזה. אמרנו זה לזה איזשהו אפקט שכזה, ומי שהיה לו הנחיה שיכולה לעזור בכך, נתן אותה.<br> כשהנחתי זיהיתי איכות שאהבתי, שהייתה להיות קשוב למה שעובר עלי באותו רגע ועל פי זה להנחות, קודם כל אותי.<br> <br> משהו שבא לי יותר ממנו בחיים זה את עצמי.<br> <br> עוד משהו שזכור לי ממש מהשיעור זה הstillness שלרגעים היה לי יותר ברור ומוחשי.<br> <br> עוד דבר זה השיחה על המדיטציה בעמידה שמאמצת את הגוף (נגיד עם הידיים פשוטות קדימה) ועל האפקט שהיא יכולה לעשות.<br> ההתמודדות עם התחושות שעולות בזמן העמידה, ההתמודדות עם המחשבות (כאן עלה דימוי של slippery mind שמחשבות לא מצליחות להיתפס אליו).<br> <br> הבוקר התנסתי ב-4 דקות של עמידה כזאת. זה היה ניסיון טוב.
                  </details><details>
                    <summary>> > יפהפ</summary>
                    <img src="http://www.timg.co.il/tapuzForum/images/Emo141.gif" alt="|כלנית|">
                  </details><details>
                    <summary>> > > > </summary>
                    
                  </details><details>
                    <summary>> > עוד מהשיעו</summary>
                    התנועה בתוך הנוזל: אני דמיינתי נוזל חם וזהוב. זה היה נעים.
                  </details><details>
                    <summary>שני בוקר 5.11.18 ״שינויים ושיפורים</summary>
                    שעת הגעה 06:35, נוכחים אינגריד, בן, דורית, רמי, <br> מיקום - רחבת מתחם האופרה<br> דברים שהגיעו אליי - מדיטציה באיכות טובה. הצלחתי ליצור לעצמי מקדש של שקט בחלקים גדולים מהשיעור.<br> תנועה מיטיבה לגוף, קשב למה שמגיע. הבוקר זו היתה התבוננות, הרפיה, ריפוי (מעניין, שורש קרוב) <br> הרפיה של שרירי העיניים והראש והצוואר. נסיון לעבודת הזזות עם דורית, התאים פחות, נראה היה שהיא צריכה משהו עדין יותר (או שמא אני צריך להיות עדין יותר…) <br> עבודה על פורמה שניה רק צד אחד בכל פעם - יצר לי שער לסוג של תנועה הרמונית. תרגול מהנה של חמש החיות בשמש החורפית. מיקודים שקיבלתי לחמש החיות, ביצוע מהיר יחסית, לנסות לעשות את זה כאילו אני מישהו אחר, (לדוגמה אחד הפרטנרים שלי לשיעור) הביא אותי לכל מיני נקודות מעניינות.<br> עבודה משותפת עם רמי על קרב ידיים (איכשהו יצא שתרגלנו קרב ידיים פתוחות) היה מהנה לעבור להילוך מהיר בתנועה. דגשים לעצמי - יותר עדינות, לאפשר לעצמי קשב טוב יותר לאפשרויות שהפרטנר מזמן עבורי. <br> עבודה משותפת בהנחית רמי. להפוך לאחד האובייקטים בסביבה. הייתי שלולית, זורמת למקום הנמוך ביותר<br> מתערסלת על הקרקע, משקפת את השמיים, הייתי עץ זית, נטוע בקרקע, (עציץ) צומח מעלה, <br> להרגיש את האנשים מסביב, להתבונן בדופק שלנו. הגעתי לשלוה גדולה. <br> סיום שיעור 08:37<br>
                  </details><details>
                    <summary>5.11.18 שני ערב "מסע שווה</summary>
                    השיעור החל עבורי בשעה 19:22<br> תרגלתי קצת עמידה סטטית וחיבור עמוק לגוף בעזרת תנועה איטית ומענגת. <br> בשלב מסוים בן הגיע ונתן לי הנחיות להמשך הערב. אחת האופציות שעלו מתוך ההנחיות הללו הייתה האפשרות לקחת אותי, את ישי ואת שיר להמשך השיעור אצלי בבית. בחדר המיני סטודיו החדש. האופציה הזו ממש מצאה חן בעיני והלכתי עליה מיד. <br> <br> בדרך - <br> מודעות לכך שאנחנו תוך כדי הליכה מותירים את כל מה שהיה מאחורינו. שימוש בדימוי של פירורי אור שנותרים מאחוריי כשובל כזה. שימוש בנשימה - בכל נשיפה אני מאפשר לכל מה שכבר איננו נחוץ לנשור ממני. <br> <br> מודעות לכך שאנחנו תוך כדי הליכה נמצאים בדרך לאן שהוא. ויש בידינו להשפיע על האן שהוא הזה. מידת היכולת הזו להשפיע תלויה במידת הצלילות שלנו עכשיו. להיות מישהו שנמצא בדרכו לעתיד יפהפה (בקרוב או ברחוק). להיות מישהו שיש לפניו עתיד מזהיר. לשים לב גם להבדלים בין 2 האיכויות הללו. <br> <br> מודעות למצב שלי עכשיו בתוך ההליכה הזו. להרגיש את עצמי יותר לעומק. להיטיב את מצבי באמצעות שינויים קטנים שאני מחולל.<br> <br> תוך כדי הליכה אני יכול לקלוט שמשהו בי מסתכל על מצבם של האחרים ולוקח אחריות עליו באופן לא כל כך מיטיב. כאילו בודק אם אני מדריך מספיק טוב או משהו כזה. אני קולט את זה ותשומת הלב שלי לזה מפחיתה את האנרגיה שזה מקבל. את ההזדהות שלי עם זה. אז גם אפשר לעשות שימוש נכון באינפוט שאני קורא. <br> <br> לפני הכניסה לבית אנחנו נעצרים ועומדים כזה בשלישיה. ברחוב מתחת לעצים. אנחנו מדברים על כך שעוד רגע אנחנו עומדים לעלות למעלה וכל התפאורה הולכת להשתנות. כאילו אנחנו ניכנס למין יקום כיס כזה, יקום פיות כזה, שבו אפשר לעבור מין מסע או תהליך או משהו כזה, שבסופו - הופ, אתה מופיע שוב בחוץ, באותו מקום, אבל אחרת. <br> אנחנו מרימים קצת את הצלילות שלנו ומהרהרים במה שהיינו רוצים לעצמנו מהביקור הקצר הזה ביקום הכיס. לאחר מכן אנו עולים למעלה. <br> <br> בתוך החדר - <br> הרבה מאוד שקט. דוממות. עומק. אנחנו יושבים חלק מהזמן, זזים חלק מהזמן. עומדים בלי לזוז חלק מהזמן. החלק הראשון הושקע בעיקר בבניית עוצמה. החלק השני הושקע בעיקר ביצירה והשתנות בעזרתה. <br> <br> בחלק הראשון עמדנו, או ישבנו או זזנו, כשאנחנו מטפחים בתוכנו את הזה. את המוחשיות, הסמיכות, הדבשיות של זה. <br> <br> בחלק השני זיהינו דבר שאנחנו רוצים בחיינו, זיהינו מה הוא אמור לתת לנו. לא שיתפנו בדבר עצמו את האחרים, שיתפנו בדברים שזה אמור לתת לנו. כאשר עלתה במישהו הדרכה שהייתה רלוונטית הוא העביר אותה לכולנו. <br> <br> בחלק מהזמן כיביתי את האור וישבנו בחושך. והקשבנו לגשם ניתך. <br> <br> בהדרכה על קבלה עצמית - הנחיתי לזהות שלא אני בחרתי את האורגניזם הזה. לא אני יצרתי אותו. אינני בדיוק יכול להיות אחראי למה שיצא ממנו. אבל אני יכול לנסות לתרום ולשפר ולעזור. <br> <br> בהדרכה על לכבד את עצמי - קיבלנו הנחיה להקשיב לעצמנו. חלק ממני רצה שהשיעור ייגמר. שאוכל לצאת למרפסת ולשתות קפה ולעשן סיגריה. זיהיתי את זה בתור חלק בי שרוצה שוב ושוב את אותם מסלולים מוכרים. ראיתי את זה בין היתר בהקשר של הרצון שלי להיות קרוב יותר לגרסה המיטבית של עצמי. <br> <br> כשסיימנו, התארגנו שוב וירדנו חזרה למטה.<br> <br> בחזרה בחוץ<br> התייצבנו שוב בשלישיה, באותם מקומות בדיוק. וזה היה כאילו מין קליק כזה. נסגר מעגל. יצאנו מיקום הכיס. כאילו עבר רק רגע קטן מאז שנכנסנו. כאילו זה היה מין חלום כזה. <br> <br> הסתיים באיזור 22:45 כזה?<br> <br> שיעור כיפי להפליא<br> תודה!!!<br>
                  </details><details>
                    <summary>> > פשש, נפלא. מרגיש קסום</summary>
                    
                  </details><details>
                    <summary>> > > > </summary>
                    
                  </details><details>
                    <summary>שני ערב 5.11.18 "מסע שווה" כיכר אתרי</summary>
                    התחלנו בכיכר אתרים, אסא ישי ואני. צעדנו לעבר כיכר רבין כשהמשימה הייתה להתאמן בשלושה דברים. אחד להרגיש איך כל רגע אני משילה ממני את העבר וצועדת קדימה ומה שהיה היה ואחר כך להרגיש איך אני משילה מעצמי את מה שהיה . הרגשתי פיזית שהגב שלי משיל את האנרגיה כמו שיער שמתבדר ברוח או כמו אור נחש שמתקלף , עור נחש שקוף ודק.&nbsp;&nbsp;אסא הציע להרגיש כמו פירורי זהב שמתשרכים מאחורי, אני חשתי אנרגיה אוורירית מתבדרת מאחורי גבי והיתה עוד משימה ששכחתי.&nbsp;&nbsp;לאחר מכן הגענו לאיזור ביתו של אסא. עמדנו שם ולפני שעלינו לשאר השיעור הקסום התמקדנו במה אני רוצה להתפתח. אני רציתי להתפתח בשקט בראש, אני זקוקה לשקט ושהכאב בגוף ילקח ממני. מרגישה איך המוח מזמזם מהמון מחשבות ודברים לעשות ואין לי שקט.&nbsp;&nbsp;עלינו לביתו של אסא ושם&nbsp;&nbsp;עבדנו&nbsp;&nbsp;למשך השעתיים וחצי האחרות.&nbsp;&nbsp;העבודה הייתה מעמיקה, בתחושת הגוף.&nbsp;&nbsp;האמת שאני זוכרת בעיקר תחושות גוף עמוקות ונעימות..הייתי בתודעה עמוקה אחרת, לא ישנתי , זה לא הייתה מדיטציה, זו היתה תודעה אחרת, הגוף התרפה ולאחר תום השיעור לא כאב לי הגוף. תחושת השקט או כמו שאסא כינה&nbsp;&nbsp;אותה-&nbsp;&nbsp; Stillness&nbsp;&nbsp;כמו שביקשתי בתחילת השיעור בסיומו של השיעור לא כאב לי הגוף . למדתי על מדיצטציה בעמידה,. התאמנתי בלהשמיט מחשבות טורדניות בזמן מדיטציה , לקחת מחשבה טורדנית&nbsp;&nbsp;ולהשמיט אותה , לי זה לא הצליח עם המחשבה&nbsp;&nbsp;שאני רוצה להשמיט אבל כן הצליח לי&nbsp;&nbsp;לקחת את המחשבה ולעטוף אותה בבועת סבון ולהפריח אותה ואז אני מרגישה רגע של שקט בתוך המוח. במדיטציה של הבוקר התאמנתי על בועות הסבון והפרחת מחשבות טורדניות. התרגיל טוב לי.<br> במה השתפרתי?- בהעמקת תחושת הגוף, בתחושת שקט<br> <br> <br>
                  </details><details>
                    <summary>"מרחב הפוטנציאלים" שלישי בערב 2100 6/11/1</summary>
                    הגעה <br> חימום קצר <br> עלייה למתחם גג גן העיר / מרכז ענבל תוך הנחיה של חיים שסה ושלי. הלכנו עם מקל ביד (שלי דמיוני) ובדקנו מה הוא עושה לנו ואיך מרגיש ללכת איתו. את החלק האחרון עשינו בלעדיו וחיפשנו להביט בהבדל. <br> הנחיה של בן . הנעה של הגוף , נדנוד של הגוף, הנעה של מיים דמיוניים בגוף. חזרה על תנועות רגליים מסוימות וידיים ללא מאמץ . תנוכות בעמידה על רגל אחת ללא מאמץ . <br> עבודה של קרב ידיים עדין עם חיים. <br> סיום האימון בהדרכת 2 מקלות שלי לדרור<br> זוכר מעט מאוד פרטים. <br> הרגשתי הנאה עצומה ושלווה נעימה. <br> מרגיש שיפור. <br> <br>
                  </details><details>
                    <summary>"משיפור לשיפור" = שעור יום רביעי 7.11.201</summary>
                    שעת תחילת השיעור שלי: 6:35 , סיום שיעור: 8:20 בערך <br> משתתפים: תרצה, יואב, אינגריד, דורית – מנחה: בן<br> הדגש האישי לי: להשתחרר מהרעש והערפול הפנימיים, התחברות ליסודות<br> <br> בדרך לנקודת המפגש בן הפנה אותנו אחד אחד אל הרחבה שבין מוזיאון ת&quot;א לבין תיאטרון הקאמרי.<br> תוך תחושה של ערפול סמיך למדי התחלתי בהגמשת הגוף ובעיטות. תחילה הרגשתי עוד בהנאה בביצוע הבעיטות, הרגשתי אנרגטית. תוך זמן קצר התחלתי להרגיש חולשה וכבדות.<br> בן נתן לנו מספר דגשים שהיו משמעותיים מאוד עבורי:<br> -&nbsp;&nbsp;&nbsp;&nbsp;לשים לב ל-50 דברים שמנסים להגיע אלי.<br> -&nbsp;&nbsp;&nbsp;&nbsp;כשמשהו מצליח להגיע אלינו, הסימן לכך: שמחה, תשוקה, סקרנות, תחושה של הקלה – ביחוד כשמרפים ממשהו.<br> בן הנחה אותי ואת תרצה לעבור לקרב אגרוף אחד, כשיד אחת מאחורי הגב. בשונה מהתרגול שלי עם רמי, לא חוויתי כל פחד. זה נראה כאילו התנקיתי מהפחד – תהיתי אם זה באמת כך. למעשה קיבלתי מספר קטן של מכות אגרוף מתרצה, אבל הן לא הכאיבו. בהמשך מצאתי את עצמי מאבדת את השלווה שלי ונכנסת לשרשרת של תגובות לוחמניות, מאבק מאומץ ופחות אפקטיבי שהותיר אותי מותשת ואילץ אותי לקחת פסק זמן למנוחה. בן העיר לי על כך שכדאי לא להגיע כלל למצב כזה. לקחתי את זה כדגש בהמשך והצלחתי במידה מסוימת ליישם זאת. <br> לאט לאט הצלחתי לצאת מהערפל הכבד שבתוכו &quot;נתקעתי&quot;.<br> בן הנחה אותנו להתיישב ליד והעלה דימוי של האדם כמקלט רדיו: מה שאנחנו חווים בכל רגע הוא בעצם שידור שאנחנו קולטים בכל רגע וללא הפסקה. מקור הקליטה יכול להתחלף. חלק מהשידורים יכולים להיקלט ולהישדר בוזמנית, אחרים לא כי הם כמו מעבר מתחנה אחת לשנייה. לרוב אנחנו נוטים להתביית על מספר מצומצם של תחנות וחושבים שזה מה ש&quot;אני&quot;. כשמדי פעם מגיעים לתחנה אחרת, חושבים &quot;זה לא אני&quot;, כשכולם &quot;אני&quot;.<br> מאוד התחברתי לדימוי הזה, הוא האיר לי דברים בצורה הרבה יותר ברורה ואפשר לי להרפות ממשהו שמאוד העיק עלי. <br> בזמן השיעור חוויתי שעלה בי &quot;שידור&quot; של משהו מאוד לא נעים ומעיק מאוד, שגרם לי להרגיש קצת חולה. כשהבנתי את זה החלטתי לתת לזה להיות ולעבור לתחנת שידור אחרת ברגע שיתאפשר לי.<br> לאחר תרגול חופשי, קיבלנו כמה משימות: <br> -&nbsp;&nbsp;&nbsp;&nbsp;4: דילוגים שמאל-ימן, קפיצת סיבוב שלם על עצמנו, עמידה בפיסוק וקריעה – 2 אופנים (משום מה ראיתי רק אחד, מאוחר יותר ראיתי את השני)<br> -&nbsp;&nbsp;&nbsp;&nbsp;3: גלגול, הליכה על ארבע, עמידת רוכב כשהאגן ממש נמוך. לאחר כ-30 ד&#39; הרגשתי אי נוחות בברך ימין. עצרתי את התרגיל לאחר זמן מה – בן הספיק לראות שאני &quot;מציקה לעצמי&quot;.<br> לפני שפרש הנחה בן את תרצה להעביר עד תומו את השיעור שלה גם לדורית, את יואב הנחה להמשיך את השיעור שלו ושלי עד תומו. <br> תחילה עבדנו על תרגול חופשי - לקחתי את הזמן להרפות מהכול ולהירגע, עוד תרגילי גמישות וכתיבה.<br> יואב זימן אותנו לשיתוף: דיברנו על חוויות בעלו בזמן השיעור, היה כיף, נעים ומרגיע.<br> יצאתי מהשיעור כשאני מרגישה מועצמת, רגועה ומוארת. <br> הרגשתי כמו אחרי גלישה בים סוער, כשחזרתי לקרקע יציבה ובטוחה, עשירה וצלולה יותר, עם יותר מיומנויות. איזה כיף!<br>
                  </details><details>
                    <summary>> > עוד משה</summary>
                    תרגול 5 החיות לקראת סוף השיעור היה משמעותי ומנה, הרגשתי שהתקדמתי בו עוד קצת
                  </details><details>
                    <summary>רביעי 20:00 7.11.2018 "חפש/י את המטמון</summary>
                    השיעור שלי היה להעביר לסשה שיעור קונג פו נעים, קצר ורגוע מאד.<br> <br> בתחילת השיעור, הרגשתי שהכי טוב יהיה לי להעביר את מה שגם אני זקוק לו, את מה<br> שאני עובד עליו בזמנים הללו: חישת האנרגיה כולה, הרפיה, התרווחות. הרגשתי לא<br> רק להנחות את סשה אלא גם לעבור את זה בעצמי (וביני לביני תהיתי לפני השיעור <br> אם להנחות גם את עצמי באותן הנחיות והחלטתי שממילא מותר לי לעבוד בו זמנית<br> ובכלל כדאי לי לעבור את מה שאני מנחה, בעצמי) זכרתי לאורך ההנחיות להתאים<br> את עצמי לנעימות, לרוגע. דיברתי בהתאם והסתנכרנתי למצב הזה. <br> <br> שמתי לב לכמות החפירות והרעש שהיו בי במהלך יצירת השיעור והבנתי<br> שזה לא כל כך מסתדר עם ההנחיות שיהיה רגוע מאד. כלומר, אם אני לא רגוע,<br> בוודאי לא אצליח להעביר שיעור רגוע… פשוט ראיתי שהרובד שמנסה לנתח<br> ולפרש דברים ומתוך זה מנסה להוציא עבודה הוא לא כל כך יעיל… ולכן עברתי<br> לטקטיקה אחרת. עברתי לקבל הנחיות מה&quot;Force&quot;. אני קטן מדי ורועש מדי<br> כדי להוציא איזה משהו אפקטיבי מדי, אבל דבר מדוייק יותר יכול להתאפשר<br> מהיקום דרכי. וזה די עבד… הרגשתי שכמות הרעש פחתה והטבעיות והקלילות<br> האמיתית יותר התחילה לצאת. כבר לא כל כך בלמתי את מה שרוצה לצאת דרכי<br> ופחות חשבתי וניתחתי, אבל כן ניסיתי להסתנכרן בכיוון של רוגע וכולי. <br> <br> היה לי רעיון בראש עוד לפני השיעור להשלים לסשה את הקונספט של עשרה <br> עבודות זוגות בסיסיות, לא יודע, התלבש לי כזה... ובשיעור לא תכננתי לעשות את<br> זה ממש אבל פתאום זה הרגיש מתאים... עבדנו יפה על שלשה (יד חומקת, ידיים מלא ו...) <br> אחת מהן - ראש, כתפיים, בטן, היא לא הכירה והיה נחמד לעבוד על זה כשאני <br> זוכר שזה עלול לא להתאים ל&quot;שיעור רגוע מאד&quot;, אבל בכל זאת העבודה הייתה <br> מאד רגועה, נעימה ומשחררת. אני הרגשתי שהרוגע היה גדול במיוחד בעבודת<br> ידיים מלאה. באמת היה שחרור והנאה מאד גדולים.<br> <br> אחר כך בהפסקה של דקה ראיתי שסשה התחילה לעבוד על פורמה מס. 3, ועבדתי איתה על זה <br> (היא התחילה עם זה לבד, אז מה יותר טבעי מלעבוד על זה בעצם) ונתתי &quot;תיקונים&quot; (סתם קשקושים שרירותיים<br> שאפילו לא הייתי בטוח בהם אבל חשבתי שיהיה טוב לתת אותם) וקצת יצאנו מהאזור של &quot;רגוע מאד&quot;...<br> שמתי לב לזה והסתנכרנתי לזה בחזרה בהצלחה. <br> <br> בסוף השיעור עבודה פנימית נעימה ורגועה מאד… נראה לי שהיה שם אפילו סוג של היי לייט כזה באמצע שדברים <br> מאד מתאימים ונכונים לאותו רגע עברו דרכי… שדווקא כך שנתתי ל&quot;Force&quot; מרחב זה הוציא דברים טובים כאלה. <br> בסך הכל תחושה של עשיה והתקדמות יפה.<br> <br> התחלנו ב19:50<br> סיימתנו ב20:50<br>
                  </details><details>
                    <summary>"חפש\י את המטמון", רביעי אחרה"צ, 7.11.1</summary>
                    לבד. מגיע בארבע וחצי לנקדות המפגש. מתחיל לחקור מה השיעור יביא. חצי שעה ראשונה מתנסה בכל מיני תרגילים שמעט משפרים את הרגשתי. מעט שהוא המון. היו תרגילים ששילבו תנועה, והיו שלא. זכור לי שהחלק הזה הרגיש כמו הצצות אל תוך מצב טוב יותר, וחזרה שוב למצב ה&quot;רגיל&quot;.<br> <br> בחצי שעה השניה (בערך) התנסתי בלהרפות מהכל, ולתת לעצמי חופש מוחלט להיות מי שאני. זו הייתה נקודה משמעותית. ממנה ועד סוף השיעור חשתי שמשהו משתחרר בי. הייתה קבלה של עצמי ותחושה שאני ממש בסדר, או לפחות איזשהו אישור ממני לעצמי.<br> <br> אחר כך הלכתי משם, וטיילתי. לא סיימתי את השיעור באף נקודה ספציפית, אלא נתתי לו להמשיך. זה היה כיף. להיות עצמי ככה. בלי ניסיון להיות משהו אחר. גם כשקניתי ירקות וגם כשעליתי לאוטובוס ונסעתי הביתה.
                  </details><details>
                    <summary>רביעי ערב 7.11.18 "חפש/י את המטמון</summary>
                    שיעור עצמי של שעה .<br> התחלתי את השיעור ב- 21:10 בברכה ברעות. לפני השיעור ביקשתי להתפתח בהנאה, להנות מהשעה שתבוא ובנוסף להיטיב עם הגוף ועם הכאבים בגוף ולהרחיב את השקט בראש. הגעתי לבריכה וצללתי במים. כאן החל&nbsp;&nbsp;מסע העונג שלי. מספר בריכות בחתירה בחזה ועל הגב כשהתאמנתי על נשימות, התבוננתי בנשימות והמשכתי עם התרגיל של אסא מיום שני להשמיט מחשבות טורדניות שצפות בראש , התמקדתי בבועות סבון הכנסתי את המחשבה לבועה והעפתי את הבועה הצבעונית כשהמחשבה בתוכה. אכן היתה הקלה ויותר שקט. חצי שעה עטופה במים נעימים כשהאימון התמקד בהנאה ולא בהכרח במהירות , אני לא מתחרה בעצמי או באף אחד אחר, אני משחקת ונהנית מכל תנועת חתירה, מתענגת. במהלך השחיה ניסיתי לפתח את העצמי המתבונן על עצמי. מצאתי את עצמי מתבוננת מדי פעם בעצמי שוחה, הייתי רוצה להרחיב ולהשתפר ביותר רגעים של אני מתבוננת באני. המשכתי את השיעור בג&#39;קוזי&nbsp;&nbsp;ובהנאה של המים החמים בגוף. סיימתי בסאונה כשהגוף מחומם ומתרווח&nbsp;&nbsp;כשיצאתי נעמדתי בעמידת רוכב – גורילה כשהראש שמוט והגוף רפוי . הסתיים שיעור כיפי ומהנה בטרוף. סיום ב22:10 <br> מידת הנאה- 9.5<br> הטבה עם הגוף 8<br> הרחבת השקט 4<br> <br>
                  </details><details>
                    <summary>5.11.18 שני ערב "מסע שווה" שיעור עם עצמי בחו</summary>
                    הגעתי לנקודת המפגש.<br> בן חילק אותנו<br> אסא, ישי ושיר הלכו ביחד בהנחיית אסא.<br> נדמה לי שלא ראיתי את ריב, סשה ותלמידים נוספים בשיעור.<br> <br> בן הנחה אותי להמשיך עם עצמי<br> זה היה קשור בקשב ושההנחיות יגיעו ממקום כזה.<br> <br> הייתי קצת בנקודת המפגש ומשם המשכתי לשדרה, אני זוכרת שהיה לי VISION לפני השיעור שאני אסע לאזור לנמל תל אביב או שנלך לשם ברגל כחלק מהשיעור.<br> שמתי את הכרית בבית ואז משם נסעתי לנמל.<br> <br> הרבה שיכחה וחזרה לעצמי.<br> המיקוד שלי היה לזכור את עצמי לאורך השיעור.<br> <br> היה קטע באוטובוס חזרה שמישהי חיפשה מסעדה, וברגע שהכי יכולתי לעזור, הייתי לא מאופסת, ונתתי מידע לא מדוייק.<br> דמיינתי שהצומת שהאוטובוס היה זה בכלל צומת אחר בבן יהודה.<br> במקום בהיר יותר הייתי אומרת לה משהו אחר לגמרי.<br> <br> ירדתי מהאוטובוס.<br> התחיל גשם רציני.<br> נהניתי ללכת ולשים זין על הגשם אבל אז החלטתי לעצור לרגע במקום מוגן קטנטן<br> ולהגן על השקית שלקחתי שעשויה מנייר ולעטוף אותה במעיל נגד גשם שלי <img src="http://www.timg.co.il/tapuzForum/images/Emo6.gif" alt=":-D"> (כן, מעצמי לא אכפת לי להירטב, וגם התיק שלי מוגן מגשם).<br> הצטופפו משני צידי זוג תיירים צרפתיים. זה היה ממש נחמד.<br> היה גשם ממש שוטף, איזה קטע.<br> שיחה קצרה איתם.<br> אולי הייתי צריכה להישאר איתם קצת לחוות את האי הנוחות שהגיעה מתישהו איתם חח, בשלב מסוים הלכתי הביתה.<br> <br> חשבתי על הבחורה שגם הנהג וגם אני הטענו אותה, באותה צורה. מוזר הא.<br> אני מכירה את בן יהודה ממש טוב הרי.<br> <br> חשבתי עליה אם היא הולכת בגשם, האם היא הסתדרה, האם היא גילתה שהיא במרחק של 15 דקות הליכה מהמקום ולא 5 דקות משם.<br> ואיך היא עם הגשם.<br> <br> בסוף הצלחתי לשחרר את המחשבות עליה.<br> והתמקדתי בלהיות להבא צלולה וכששואלים אותי, לקחת רגע ואז לענות.<br> <br> זאת תופעה לא חדשה ששמתי לב אליה.<br> שלפעמים ששואלים אותי אנשים ברחוב דברים, ברגע שהם הולכים אני פתאום מתחברת למידע עמוק יותר ומדויק.<br> זה קרה לי בעבר עם בחורה אחרת שעזרתי לה לשנות את WAZE לאנגלית<br> זה קרה עם הבחור התייר שרצה ללכת ברגל לאוניברסיטת ת&quot;א מנורדאו דיזינגוף<br> ובעוד כל מיני....<br> <br> כאילו אחרי פתאום הידע פרוש לי בצורה הגיונית ונוחה.<br> ולפני זה, מתוך לחץ הידע פרוש אחרת.<br> <br> אז התמקדתי בלקחת רגע, ככה שהידע יהיה פרוש לי בצורה שלמה, גם במקרים בהם אדם נמצא מולי.<br> כבר יצא לי ליישם את זה שמישהי תיירת מבוגרת שאלה על קו 13, ואמרתי לה כן זה שם, ומיד האוטובוס בא, וזה היה ממש אחלה.<br> <br> חיבוקים.<br>
                  </details><details>
                    <summary>ד' לילה 7.11.18 "חפש/י את המטמון</summary>
                    שיעור מלא וגדוש ביהלומים. החל בשעה 20:30 והסתיים בשעה 22:00<br> מיקום: החדר שלי בבית. <br> <br> הנחיה שהתקבלה לפני תחילת השיעור: לראות כל הנחיה שאני מקבל באופן הברור ביותר. לנוע מהנחיה מודעת וצלולה להנחיה מודעת וצלולה. כמו כן - להשתמש בכל דקה ודקה של השיעור. באופן דחוס כזה. להיות ON כל הזמן. <br> <br> השיעור החל בסשן של 5 דקות של תנועה חופשית במטרה לרכך עצמי מבפנים, במטרה לעורר בי את האמן, במטרה להיכנס פנימה, להביא את הקודש. לעשות כך שהסביבת עבודה הזו מעתה תשתדרג בכל הפעמים שאשתמש בה. <br> <br> 5 הדקות הבאות הוקדשו לתיעוד ההנחיות. במטרה, בין היתר, לשפר את היכולת שלנו להבין מה שקורה בשיעור, לראות יהלומים כשהם עולים ולתעד.<br> <br> 2 הדקות הבאות הוקדשו למהות וצלילות. מה אני מנסה כרגע לעשות? איך אפשר לשפר את האיכות של זה?<br> <br> 5 דקות - התחברות לגוף הפנימי. מחקר של מה בעצם אני עושה כשאני עושה את זה. בין הממצאים: א. מעין העברה של פוקוס לשם. הזרקור שמאיר קדימה, מופנה למטה. ב. אני נפתח לקבל אינפוטים מכל עבר. אני לא צריך להסתכל על זה אקטיבית בדיוק. רק להיפתח לזה. זה משדר כל הזמן.<br> 3 דקות - תיעוד והתבוננות.<br> 3 דקות - מעבדת יצירה. יוצר 5 דקות למידה מעמיקה. <br> 6 דקות - ישיבה בתוך כדור אור לבן. כמות של דברים מגיעה. סשן של טיול/ריצה בחוץ הובא לתשומת ליבי. היכולת ליצור כיסים של מציאות ולעצב אותם כמו זה שבו אני יושב. עבודה פנימית שקשורה להורים שלי. <br> <br> 5 דקות תיעוד והתבוננות<br> 5 דקות יצירת כיס מציאות התמרתי בחוץ. <br> <br> 22 דקות - טיול בים האדם. ריפוי היחסים עם האנושות, ריפוי הפחד, האפשרות של לראות יותר את היופי הזה של האנשים. להישיר מבט כזה. לא לסנן, להשטיח ולהתעלם. ריצה היא טיפול, ריפוי, תיראפיה.&nbsp;&nbsp;העולם כמסך בונוס. <br> <br> 6 דקות תיעוד והתבוננות<br> <br> 8 דקות הרפיה -&gt; שיפור היכולת להרפות. עלה משהו כזה של סשן טרום הרפיה. מעין ריכוך, אוורור והכנה כזה. לתת לגוף לנשום, לתת לרגשות לנשום, לתת למעטפת הרגשית של הגוף הפיסי לנשום. לתת לנשימה לנשום. לתת למוח לנשום ולהרפות. כאילו שהוא שריר. (עלתה פתאום דרך להסביר את המתודה של Slippery mind טוב יותר). לתת לאנרגיה לנשום. <br> <br> 5 דקות של תיעוד ותרגול נוסף. זה נעים באופן יוצא דופן בשלב זה. <br> <br> 5 הדקות האחרונות של השיעור: לתת לגוף ההרגלים שלי לנשום. לתת להרגלים לנשום. כל הרגל הוא מטריצה רגשית, תנועתית, מחשבתית - יש לזה מאסה. זה קיים בי. ברגע זה. אפשר לעבוד עם כל המאסה כולה. או עם דגם יחיד.<br> <br> שיעור נפלא ממש.<br> תודה רבה!!<br>
                  </details><details>
                    <summary>"חפש/י את המטמון" רביעי בער</summary>
                    היה שיעור מהנה ומועיל עם דניאל,<br> הגעתי לנקודת המפגש ב 19:37 ולאחד דקה דניאל הזמין אותי להתחיל איתו את השיעו.<br> התחלנו בסוג של משחק אחיזת ידיים אחד של השני והתחמקות. לאחר מספר סימובים דניאל הנחה להוריד את כמות הכח המופעל לשבעים אחוז.<br> לאחר מכן לקחנו את הדברים שלנו והלכנו לכיוון הגג של גן העיר. שם עשינו תרגול בעיות ואגרופים כלפי פרטנר בעדינות/סלואו מושן.<br> ניהלנו קרב בסלואו וזה היה ממש נחמד.<br> ניהלנו שיחה שמטרתה הטבה עם עצמי ועם הפרטנר ולאחר מכן הלכנו לכיוון כיכר אתרים כשלאורך הדרך העברנו את המודעות למה שמחוץ חגוף שלנו, וכל פעם שנזכרנו שתשומת הלב ברחה - אמרנו &quot;נזכרתי&quot;.<br> כשהגענו לכיכר אתרים, דניאל הנחה אותנו לדמיין השתפרות בכל מיני התחומים בחיים שלנו, ובהמשך הצענו אחד לשני תרגילים היכולים לשפר את היכולת שלנו בתחומים בהם דמיינו את השיפור.<br> <br> תודה!
                  </details><details>
                    <summary>רביעי בוקר, מתארחת, "משיפור לשיפור</summary>
                    היה שיעור נפלא. אחד הטובים, נניח, בחיי.<br> נקודות: <br> - מגיעה בשש וחצי או משהו כזה.&nbsp;&nbsp;<br> - שיעור שני השבוע. <br> - ישיבה עם בן. אני באולם ובו תנועות, שאגות, תעופות, חופש רב והגוף מגיב להמון אנרגיה. <br> - התמודדות עם קליפות. חשופית, משהו רך ואמיתי וחסר צורה<br> - שלושה דברים - מאוד טבעיים לי - הליכה על ארבע, עמידה נמוכה\שפופה \ירכיים והליכה בה. גלגול עדין נחוש. <br> - ארבע תנועות - ניעה בקלילות מצד לצד בעמידה קפיצה, קפיצה מסביב בבורג לכיוון אחד או שני, מתיחה רגל עם כף רגל למעלה, ברך בלוחם ורגל אחורה. <br> שבעת הדברים האלו אפשרו לי לעבוד. <br> - תרצה. אני ממשיכה איתה את השיעור.&nbsp;&nbsp;<br> - המון אנרגיה. <br> -עלה אז או מחדש - פלדנקרייז לעומת אופנוע... אבל דווקא פלדנקרייז הוא עם אנרגיית אופנוע. חחחח. משהו בגוש מתערער. <br> - עבודה עם הגוף שלי, קשב נפלא ומפעים לגוף ללא מעצורים כלל. <br> - עבודה עם בן, לא להיענות לתנועות, להקשיב. <br> - משהו עם הגוף. הגוף מאוד הוביל אותי כל השיעור. <br> - היתה איזו קלילות פתאום בגוף. <br> - הליכה על ארבע היתה מאוד משמעותית. <br> -בעבודה עם תרצה - הראינו זו לזו את העבודה על הדברים האלו (ניח - השבעה). להסתכל היה מעניין, וגם שמסתכלים עלי. <br> - היתה אנרגיה חייתית שהרגשתי שעצרתי. <br> - היתה השלת קליפות של נשיות וגבריות, <br> - להרגיש בנוח עם כל מיני תחושות של אי נוחות. <br> <br> שני השיעורים - הקודם וזה - התערבבו לי. כאילו קיבלתי מחדש בצורה יותר לעיסה את השיעור הקודם. לא אכפת לי, אם הוא הגיע אלי עכשיו :)&nbsp;&nbsp;<br>
                  </details><details>
                    <summary>> > קטע שלם ששכחת</summary>
                    בן מדבר על לדמיין שאנחנו תחנות רדיו שמשדרות משהו. שכל מה שעובר בינינו זה בעצם שידור של תחנה כלשהי. בלה בלה בלה... דיבר עוד הרבה על השידורים האלו. לא הבנתי מילה ממה שהוא מדבר בכלל, רגעים ארוכים. זה פשוט נשמע לי מגוחך. ומפריע. ממש רציתי לקבל אישור לא לעשות את הדבר הזה. זה קורה לי הרבה פעמים בדיוק כשזה מכוון אלי <img src="http://www.timg.co.il/tapuzForum/images/Emo6.gif" alt=":-D"> <br> אז זה היה מה זה מכוון אלי. כשזה סוף סוף הגיע, זה הרגיש בדיוק כמו החמאה הזו של החשופית. פשוט לגמרי, ממש פשוט. <br> לא יודעת. זה היה משנה חיים השיעור הזה. <br>
                  </details><details>
                    <summary>> > > > ועו</summary>
                    אחרי השיעור היו כמה פעמים במהלך הימים האחרונים שהתאמנתי בדברים האלו, בשלושת הדברים ובארבעתם. איכשהו זה הוגש לי כאילו ממש קל לעיכול, וברמת האנרגיה - ווווווום - האופנועית - הנכונה. היה לי קל להגיע למאמץ, התנשפויות, קל ונעים ונגיש. ללא מעצור. <br> <br> ועוד חלק גדול ששכחתי - כאב. עבודה עם כאב, מה כאב אומר לי. זה שכאב היה לי נעים פעם ושזה השתנה. זה מתערבב לי בין שני השיעורים. <br> אבל נדמה לי שגם בשיעור הזה היה קטע עם כאב. לא בטוחה. בכל מקרה משהו השתנה לגבי זה בשיעור הזה, וזה קשור לעניין ההתנשפויות, המאמצים, ובכלל. משהו לגבי זה שלגבי אותה תחושה מישהו אחר יכול לחוות אותה בכלל לא ככאב. חחחח. אז מה זה כאב בכלל. <br> ומשהו על זה שכאב יכול להנחות אותי. ולגרום הנאה. וללמוד מזה. פשוט להיות מובלת, מונחית על ידו. <br> <br> <br>
                  </details><details>
                    <summary>> > > > > > עיניי</summary>
                    ושוב משהו שלא ברור לי אם היה בשיעור הזה או הקודם של יום שני (הכאב למשל מתברר שהיה ביום שני). <br> אבל הראייה היה בשיעור הזה לדעתי. <br> לשים לב מהתחלת השיעור לנושא של זה שהמשקפיים זה כמו קביים. מה עולה בי בהקשר של קביים? הדבר הכי קרוב היה שמחה. זה נשמע לי עכשיו אדיוטי, אבל זה באמת מה שעלה. בכל מקרה משקפיים זה אפילו יותר &quot;גרוע&quot; מקביים. <br> בן אמר משהו על מיקוד במרכז הראייה, ואיזה שהוא מחיר שמשלמים. לא זוכרת מה בדיוק הוא אמר ומה המחיר, אבל בגוף ובמתח בעיניים היה לי שם די נהיר. <br> להיות ערה לזה עכשיו, ובכל המשך השיעור. או משהו כזה. <br> הייתי ערה לזה רק בתחילת השיעור, אבל מאז הערות והמיקוד בזה חזרו מספר פעמים במהלך השבוע. <br>
                  </details><details>
                    <summary>חמישי ערב - 8.11.18 "בחירה בעצמי</summary>
                    שיעור בהנחיית בן, בהשתתפות אסא ויניב<br> השיעור שלי החל בסביבות 17:45 נדמה לי והסתיים בסביבות 19:20.<br> <br> העברה לעצמי וליניב את החבילה שעלתה בסוף השיעור הקודם - הרפייה, נשימה, גוף ההרגלים.<br> <br> השימוש במשפט אני יכול לסמוך על עצמי (לא בטוח לגבי הנוסח המדויק).<br> השימוש במילה תודה - הפנייה למשל כלפי אתגרים חיצוניים ופנימיים.<br> <br> נוסחה להתקדמות בקונג פו עבורי בתקופה זו:<br> השתנות, יומן השיעורים ולעשות קסמים.<br>  <br> תודה!!<br>
                  </details><details>
                    <summary>שבת 10.11.18 "סולם מנצנץ</summary>
                    השיעור שלי התקיים בגבעת אבני בין השעות 15:30 ו-17. כלל 3 חלקים בגדול. <br> היא מורכב סביב תרגול ועבודה לפי הנוסחה שקיבלתי בחמישי. <br> <br> יצאתי החוצה לטיול קצר ונעים מאוד. התיישבתי על ספסל. תרגלתי את תרגיל ההתרככות מבפנים בעזרת הנשימה. ההתרווחות בתוכי. הריווח של ההרגלים. לאחר מכן התמקדתי בקסמים שברצוני לחולל בזמן הקרוב. <br> <br> חזרתי הביתה והתיישבתי מול יומן השיעורים לעבוד. זה היה רוב השיעור שלי. <br> בין יתר הדברים ראיתי איזה קוצר רוח שעולה בי כשאני נכנס הנה. כאילו אני נכנס כדי לסמן איזה V כזה שהתבקשתי לסמן. אז עשיתי לי קפה והחלטתי לפתוח לי את האופציה של לשבת בכיף עם היומן. ליהנות מלשהות בו בשקט ולעבוד בו. נדמה לי שזו התקדמות פעוטה לכאורה, אך בעצם די משמעותית. <br> <br> תודה!<br>
                  </details><details>
                    <summary>יום שלישי- 6.11.18 - בוקר - "זרימה מתאפשרת</summary>
                    שיעור בדיזנגוף סנטר בהנחיית בן- חלק מהדברים שהיו:<br> לתת לסך הרבדים הפנימיים להיות מורגשים ומובאים, בלי להדחיק ובלי העדפה כזו או אחרת, יחד עם הדברים שמורגשים כיציבים ונמצאים. לחוש גם את הטלטלות, בלי להיצמד מדי. לחוש ולתת לסך הרבדים והתחושות להיות, כמו להיפתח למה שיש, גם אם זה שמחה, עצב, צלילות וכו&#39;.<br> חוויתי כמו תחושה פנימית כסכר שמשחרר ונפתח יותר ומאפשר לכל המים לזרום ולהיות... המשך ההנחיה היתה שמדובר בהרבה תחושות ושאין צורך לנסות לעשות מה שדי בלתי אפשרי בלנסות להבין, לעקוב מנטלית, ולתפוס באינטלקט את כל הים המורגש והגדול הזה, אלא יותר לחוש אותו בצורה משוחררת, מה שמשתחרר, מורשה ומורגש.<br> עברנו גם לטלטל ולנער כל כף יד בתורה, ואחר כך כל כף רגל בתורה, כאשר נותנים לתחושת הניעור, הרטט והגלים שבגוף להיות מורגשים בכל הגוף, ואחר כך ניעור הגוף בצורה כללית יותר, וכל זאת כדי לאפשר לתחושות הפנימיות להיות מורגשות יותר ובחופשיות.<br> המשך הנחיה של להרגיש אם ישנה תחושה של החזקה מסוימת של משהו בפנימיות, ולהיות מודע לזה, בתוך המרחב המאפשר והמשוחרר באם ישנה החזקה כלשהיא. התחושה היתה שתתכן התמוססות מסוימת בתוכי בעזרת זה, התמוססות של החזקות מסוימות.<br> הנחיה נוספת שהיתה בהמשך- לראות אם אני מנסה לפתור עכשיו משהו, ושכמעט תמיד, או הרבה מהזמן, האדם עסוק בניסיון לפתור משהו. ההנחיה היתה להיות זמן מה בלי לנסות לפתור דבר, ושוב ושוב להתנסות בלשוב לכך. <br> שיעור בהחלט מאפשר יותר, משחרר...<br> תודה!
                  </details><details>
                    <summary>"סולם מנצנץ" שבת 16:00 10.1</summary>
                    11/11/18<br> רציתי להגיע ב15:00 והצלחתי להגיע לקראת 15:10.<br> התחלתי לעבוד על הקונספט של ארגון וקטלוג החומר.<br> <br> עלתה בי המחשבה שאחד מהאתגרים לארגון החומר היא פרפקציוניזם. מחשבה שאם לא אצליח לארגן את *כל* החומר בצורה מושלמת אין טעם להתחיל.<br> עלו לי מחשבות איך לארגן את החומר: ספר, קטלוג ממוחשב. <br> קטגוריות שחשבתי עליהן: תנועה, חישת גוף, דמיון, למידה, קול. <br> <br> <br> מדריך חיצוני הנחה אותי להמשיך את עבודתי תוך שימוש בפוינטר: &quot;לאפשר לי&quot;.<br> הפוינטר אפשר לי לאפשר לי לשחרר מהעבודה על מפות למידה,<br> וכשעברתי למדוט, הפוינטר אפשר לי לאפשר לי: &quot;למדוט בצורה עמוקה ורחבה מהרגיל, ולא להאחז בתבנית מדומיינת לגבי מה שאני מבצע&quot;<br> <br> תבנית: קבועה, דוגמה, כת ורבט,&nbsp;&nbsp;דמיונית, סמלית, אשלייתית, צורה, טקס, אשליית יציבות, חוק, כלל, טקס, סיבתיות, ביצוע חיצוני, מדיד, רדוקציה.<br> דוגמא: יש לעשות 15 דקות מיינדפונלס כל יום, צריך לאכול חלבון, צ&#39;י גונג זה בריא. <br> <br> פתיחות:מורכבות, עושר, עומק רוחב אינסופי משתנה, מורכב, ובלתי ניתן לצורה:<br> דוגמא: (יש להחליף כל הזמן את הסמלים כדי לא ליצור בטעות תבנית) <br> <br> שימוש בפוינטר, יכול לאפשר עבודה איכותית,<br> ורחבה: אני מבצע פעולה חיצונית וגם יש לי הנחיה פנימית כלשהי.<br> למשל אני מארגן את חומר הלימוד לקטגוריות, תוך שימוש בפוינטר: הנאה / קלילות / לאפשר לי. <br> <br> תרגול מפת למידה שניתן להפעיל תוך כדי תרגיל:<br> שלב א&#39;: אני מרגיש בנוח בתוך התרגיל, נוח לי.<br> שלב ב&#39;: אני מרגיש השתפרתי קצת בתרגיל או באמצעותו במשהו.<br> שלב ג&#39;: אני מדמיין שהתרגיל נמשך שעה וטוב לי בזה, אני מאורגן כך שזה טוב לי לתרגל אותו שעעה.<br> <br> תנועות ראשונות מטרום חימום במשך זמן ארוך מהרגיל לכל אחד מהם.<br> תיקון בבעיטה בשני שלבים: להקפיד על שלב ראשון (ברך עולה. ורק אז רגל נפתחת)<br> <br> הזזות.<br> אני מרגיש שאני עובד טוב מהרגיל,<br> שהרגליים עובדים, מרכז הכובד נמוך,<br> הרגליים רועדות מרוב מאמץ שרירים וכיף לי.<br> מרגיש שהצ&#39;י גונג מסייע לי (ובפרט מודעות לאזורים שונים: משולש כף הרגל, רכות ברכיים, גלגול אגן, כדורי נייר אורז בבתי שחי ובכפות הידיים)<br> <br> שאלה למדריך: איך אוכל להשתפר ולהתמקד בתוך עבודות פנימיות בזמני הפנוי?<br> א) לקשר בין התרגולים העצמאיים שלי ביום יום ללימודים. להבין שזה חלק מההתקדמות שלי בחומר. לחבר את זה.<br> ב) להיות רגיש לתהליך הצמיחה, לכיוונים אפשריים שצצים, לשיפורים שקרו. לזהות דלתות שנפתחות.<br> <br> בהקשר זה שוב אני נזכר בהבדל שבין חיפוש אחר תבנית (נניח כלל נוקשה כזה שיגיד המדיטציה הטובה עבורך היא לשבת ב90 מעלות ולהרגיש את הנשימה 3 פעמים)<br> לעומת החיפוש אחר העמקה והרחבה. <br>
                  </details><a href="javascript:history.back()">בית</a>