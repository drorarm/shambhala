---
layout: clean-layout
title:  "מקדש הקונג-פו - 22.7.18 עד 28.7.18"
date:   2018-07-16
---
# מקדש הקונג-פו - 22.7.18 עד 28.7.18 
מערבולת<br> ספירלה<br> וואטאבר<br> העיקר שעוברים דרך זה<br> למציאות חדשה<br> שמחכה<br> כאן!

<details>
                    <summary>יום שני ערב "דרך ארוכה</summary>
                    <br> <br> <br> הגעתי ישר לדקלים, ישי כב היה באימון. התמקדתי בשלושת השלבים שבן הנחה אותי. <br> 1.&nbsp;&nbsp;&nbsp;&nbsp;לנוע ולהיות בתודעה על התפקודים הגופניים והתנועתיים ובהכרח לשים לב לכך שאני שומרת על עצמי כמו תינוקת בטוחה.&nbsp;&nbsp;תוך&nbsp;&nbsp;תנועה ותשומת לב לגוף&nbsp;&nbsp;הונחתי שהנושא הוא הוויסות של המימדים. הקיימות והעצמה של המימד הרגשי יתאזן עם עבודה ותשומת לב למימד הגוף ומימד התנועה- אני, המרחב והסביבה -בסוף השלב הזה מיכל סייעה לי להבהיר לעצמי מה&nbsp;&nbsp;בין המימד הגופני והמימד התנועתי, <br> 2.&nbsp;&nbsp;&nbsp;&nbsp;העמקתי במודעות התנועתית והגופנית , הקשבתי לרחשי הסביבה, אורות, קולות המועדון, הנצנוצים של האורות בתוך המיים תוך כדי שאני מנסה לעצום את העניים ולשמוע את המרחב הנע מסביבי. ישבתי, עמדתי והרחבתי את התודעה בנוסף על הקשבה למוגנות ולביטחון סביבי, אנשים סביב התיק, אנשים שוצאים מהשיחים וכד&#39;. בסוף השלב הזה הרגשתי איך אני גולשת לאמץ את הגוף &quot;במתיחה כואבת&quot; רק אחר כך הרגשתי איך מתחתי את גבולות הגוף או כמו שבן היה אומר לי אם היה בשיעור &quot;אל תציקי לעצמך&quot;. <br> 3.&nbsp;&nbsp;&nbsp;&nbsp;נעתי , רקדתי עם מיכל כשהיא מקשיבה לצלילי האזניות ואני נעה בהתאמה ובעדינות לצלילי המוסיקה מהמועדון הקרוב, היה עדין מאד בתנועה הזו במעמד הזה.<br> <br> שמתי לב שלא נפלתי ולא נחבטתי לאורך כל השיעור. <br>
                  </details><details>
                    <summary>משיעורי השבוע של</summary>
                    
                  </details><details>
                    <summary>> > א' 22.7.2018 - "מקום חדש</summary>
                    כשהגעתי סרקתי את הסביבה לראות איפה השיעור יימשך מאוחר יותר, ואז התמקמתי ברחבה המורמת בכניסה לגן כך שתלמידים שעוד לא מכירים את נקודת המפגש הזאת (שיעור ראשון שנפגשים בו בדיזנגוף פינת שדרות ח&quot;ן) ימצאו אותי בלי שאצטרך לחפש אותם. היתה אווירה מיוחדת, מן שילוב מוזר של תשעה באב ונהירה של אנשים לכיכר רבין להפגנה - ילדים עלו לרחבה ורצו סביבי עם דגלים צבעוניים כמו פרפרים, מישהו שמתעד את כיכר אתרים ודיבר אתי ביום שני זיהה אותי ואמר שלום.. נעים, בקיצור. מישהי ישבה שם עם גיטרה ושרה עם כובע-מעות, זה היה מאוד יפה אבל נשמע קצת.. לא יודע מה המלה, לא עייף, משהו אחר.. משומש! זהו. היא נשמעה משומשת. באיזשהו שלב הצטרפה אליה לכמה דקות נערה שעברה שם והשירה שלהן התמלאה פתאום חיים ונהייתה מופלאה לגמרי, הילדה שרה כמו מלאך שקפץ לרגע לביקור אבל גם המשומשת-לשעבר היתה פתאום נהדרת, חדשה, חיה. לקחתי לי את זה.<br> השתפרתי לי בזמן הזה באמצעות פורמות ודברים נוספים, בנסיון להיעזר בכל מה שסביבי - הגדר, החלונות שתפקדו עבורי כמראות, ובמיוחד &quot;זרימה&quot; עם תנועת האנשים הערה סביב - ניסיתי לחוות את עצמי כמו עץ שנמצא שם או כלב שמטייל בגינה, וזה אכן היה פשוט וטבעי - הייתי חלק מהסביבה בלי שארגיש או אהיה &quot;מופע&quot; ובלי לטרוח להסוות את עצמי.<br> <br> הכנתי את יניב ובעז מראש, וכשלקחתי את ניקו, עדי, סשה וחיים לקומה השניה של גן יעקב שניהם התמקמו בקרבתנו ועסקו בשלהם.<br> עיקר השיעור עם הרביעייה היה שילוב של אמנות הריפוי ואמנות הלחימה בצורה נגישה, זה היה נהדר, &quot;מבואי&quot; אבל עמוק ומאפשר. איתרנו אצלנו נקודות-השפעה בכפות הרגליים, בברכיים ובמקומות אחרים, טיפלנו בעצמנו דרכן, זיהינו נקודות שיכולות לשמש לטיפול ריפויי או לחימתי אצל אחרים, חקרנו הגעות אליהן, הגנות עליהן..<br> בסוף החלק הזה הצטרפתי אל יניב ובעז. <br> בהתחלה ציינו בסבב מתמשך דברים שנראה לנו שאנחנו רוצים להפיק מהמשך השיעור (בלי להיטרד באיך, או כמה זמן זה ייקח - כמו לגשת לאיזשהו חלון ולקבל מה שאני רוצה). הסתבר שהסבב הזה אמנם גם מבהיר לנו מה אנחנו רוצים, אבל חשיבותו העיקרית היא בלהניח לדברים בנו שרוצים לבטא את עצמם, את רצונם, לעשות את זה.<br> עשינו סבב מתמשך נוסף כזה, והפעם רשמנו את מה שעלה בו בכוונה לגשת לדברים האלה ולעסוק בהם. יניב ובעז קצבו את המשך השיעור שלהם בזמן, כך שהגענו רק לחלק קטן מהנושאים. ועדיין, נדמה היה לי שאיפשרנו לעצמנו להגיע אליהם נכון ולעסוק בהם נכון, כך שהספקנו בול את מה וכמה שהיה נחוץ לנו. (מתוך זה: העלאת האנרגיה שלי בימים הבאים; חוויה ישירה, לא בתיווך חשיבה - זה התקשר לנושאים רבים שהעלינו. פשוט מבחין בתיווך הלא-נחוץ של חשיבה ביני לבין חוויה ישירה כלשהי; ער ל&quot;חסמים&quot; שיש בי לגבי יצירת מצב פיננסי נהדר, מתייחס אליהם, מטפל בהם, מניח לתנועה טובה להיווצר.)<br> <br> אחרי תום השיעור של בעז ויניב קידמתי כמה דברים שבאתי לשיעור בכוונה לקדם. נעזרתי ב&quot;ספר המשמעת העצמית&quot; (בן טל-שחר, הוצאת בית ספר אביב, 2000), במיוחד בפרק 14 - &quot;אמנות החשיבה בתוצאות&quot;.<br> <br> מכעשרים לשבע עד כעשר וחצי.<br> <br>
                  </details><details>
                    <summary>> > ב' 23.7.2018 - "דרך ארוכה</summary>
                    קיבלתי מה שהיה נגיש לי לקבל מההתקדמויות שרפאל עשה לאחרונה בקלות ובאלגנטיות בזרימת ההגשמה שלו.<br> התקדמתי קצת עם רפאל ואסא בקרבות ידיים בזוג כשהשלישי יכול לעזור לשניים בפידבקים. הודגש לי עוד קצת שאני צריך לשמור עלי יותר, ואיך. גם המעברים החוזרים ונשנים בין שתי מערכות כל כך שונות זו מזו הועילו.<br> <br> חלק השיעור עם דניאל ושני (מעל המרינה, ליד בריכת גורדון) היה נהדר, רגוע וכיפי, עסק ברובו באמנות הלחימה, במקצתו באמנות התנועה / התנוחה החיה, ובסופו בגישה ישירה לחוויה תוך זיהוי תיווכים לא-נחוצים ביני לבינה. הלמידה של האחרים לידנו (ישי, מיכל, שיר, רפאל ואסא) השרתה עלי שלווה.<br> החלק שעסק באמנות הלחימה היה עשיר וכיפי, החלק הכי מועיל בו עבורי עסק בכל מני בלבולים שנוטים להופיע וזיהויים מבהיר ועוזר - למשל בלבול שגורם לי לפנות לערוצים חשיבתיים/רגשיים בעבודה קרבית עם מישהו על חשבון עבודה תנועתית/לחימתית יעילה, ובלבול שגורם לי להגן על עצמי רק כשכבר מגיעים אלי. העבודה עם הבלבול האחרון הזה הובילה לעבודה נהדרת שבה היה כל פעם תורו של אחד מאיתנו להגיע אל האחר, והאחר ראה בכל תנועה והתכוונות של הראשון הזדמנות ויכול היה להשתמש בהם (למשל לא &quot;להגיב&quot; אלא לתקוף אותו ראשון). נדמה לי שהעבודה הזאת קידמה כל אחד משלושתנו מאוד, בשלב שרלוונטי לו.<br> החלק שעסק באמנות התנועה / התנוחה-החיה היה בחלקו משולב בחלק על אמנות הלחימה ובחלקו בפרק-זמן ייעודי, וכלל למשל את היכולת להתרווח עוד ועוד בכל תנוחה שאני נמצא בה - בשיעור או לא בשיעור (אמן תנועה יקום אחרי דקה, עשר דקות או בסיום יום עבודה רענן, חיוני).<br> בחלק שעסק בגישה ישירה לחוויה שלי דמיינתי למשל שאני שמן מאוד וניגשתי לחוויה הזאת באופן ישיר, מועיל וכיפי, זיהיתי דמויות שפועלות בי בלי בחירתי ומשפיעות על כל מני דברים - לפעמים לא לטובתי, זיהיתי חשיבה-על שתופסת את מקום חווייה-את, מצאתי את ההנאה הישירה, המיידית, הלא-מתווכת מהמשך הערב שלי..<br> <br> בחלק האחרון של השיעור שלי התכוונתי להמשיך לשפר את המשמעת העצמית שלי תוך היעזרות ב&quot;ספר המשמעת העצמית&quot; (של בן), וצמחה מזה היעזרות בספר הקונג פו החי דניאל-קנוט-לאחר-שיעורו ששיתף אותי בעבודה נהדרת שהוא עושה עם זה בשנה האחרונה, בטכניקות שהוכיחו את יעילותן עבורו, ועוד. בין השאר, המשכתי להבהיר לעצמי למה ואיך המערכת שלי מנסה להמשיך לקיים סביבת-מחייה ש&quot;הוכיחה את עצמה&quot; מבחינתה (גם אם חלקה רחוק מלהיות מיטבי), ומה נדרש כדי לאפשר לה השתדרגות הרמונית.<br> <br> משבע עשרים וחמש בערך עד עשר ועשרים, עשר וחצי.
                  </details><details>
                    <summary>"דרך ארוכה", שני ערב, 18\7\2</summary>
                    ברחבת הדקלים ליד בריכת גורדון, חוקר להנאתי: מהי מדיטציה עבורי, מהי תנועה מיטיבה, מהי אינטראקציה בריאה עם אנשים ועם עצמי, ולבסוף את היותי מצליחן.<br> <br> הכל עשה לי טוב. היה מדוייק. <br> <br> בחלק של חקירת האינטראקציה עם אנשים דימיתי שאני בבועה שקופה שרק אור יכול לעבור דרכה (החוצה ופנימה) ושבה אני בטוח להיות עצמי.<br> <br> התחלה: 19:39<br> סיום: 21:20<br> משתתפים: ישי, מיכל, שיר, אסא, רפאל, ריב, דניאל ושני.
                  </details><details>
                    <summary>> > לפני השיעור הייתה לי מחשבה כזאת ש</summary>
                    &quot;איך אני עובר שיעור במצב שלי?&quot;<br> הייתי במצב לא מאוזן בכלל כזה.<br> וברגע שהתחיל השיעור אז פשוט התמסרתי לו ונהנתי.
                  </details><details>
                    <summary>> > קצת פירוט על החלקים השוני</summary>
                    במדיטציה: נהנתי מהרכות בה ניגשתי למדיטציה ולחקירה הזאת. שמתי לב לסוג מאמץ שהוא המאמץ הנכון, זה שעושה נעים.<br> <br> בתנועה: התענגתי מהתנועה. הגוף חווה עונג.<br> <br> חקירת האינטראקציה עם אחרים: אפשר להיות עצמי בעולם. אפשר להיות עם אנשים ולתקשר איתם שלא מתוך פחד, אלא אולי דרך הפחד, מבעדו.<br> <br> חקירת האינטראקציה עם עצמי: איזה יופי זה לגשת אל עצמי בצורה שבה הייתי רוצה שיגשו אלי. בכבוד למה ומי שאני. לאיך שאני ברגע זה. <br> <br> רואה את עצמי כמצליחן: פשוט נתתי לזרם המחשבות לתפוס את הכיוון הזה והבטתי במה שעולה. אספתי לי מתוך הזרם את פיסות הזהב שהגיעו איתו.<br> <br>
                  </details><details>
                    <summary>"לתת לעצמי זמן" - שעור יום ב' 23.7.201</summary>
                    התחלה: 6:39 - סיום: 9:10<br> משת&#39;: אינגריד&nbsp;&nbsp;- מנחה: בן<br> <br> זה היה שעור מול המחשב - כשאני מקבלת הנחיות בכל פעם מבן דרך הדוא&quot;ל. <br> <br> את משימה מס&#39; 1 צלחתי בהצלחה: קראתי מאמר באתר תפוז על קריאה. מאמר שכבר קראתי לפחות פעם אחת בעבר, כנראה אפילו פעמיים או יותר. היה מאלף לזהות כמה מעט זכרתי ממנו. זיהיתי שורות בודדות. המעניין הוא שתוך כדי קריאה התחלתי להיזכר בחוויות הרגשיות שלי בקריאות הקודמות. הפעם הצלחתי להפנים הרבה יותר משורות בודדות וגם ליהנות. <br> עלתה חוויה בולטת של רצון לדהור קדימה כמו סוס בריצת &quot;אמוק&quot;, כשאני גם הסוס וגם הרוכבת. חווייה מוכרת לי היטב כרוכבת סוסים מנוסה (בעבר). אפשר לומר שבשלב זה עדיין הייתי בשליטה.<br> כתבתי שם גם תגובה, בה התייחסתי לתגובות שלי לטקסט בעבר והפעם - היה הבדל משמעותי והפעם הרגשתי הרבה יותר נוכחת, במציאות ומסוגלת ליהנות, כשבפעמים הקודמים היה יותר קושי וסבל.<br> כעבור כחצי שעה (לקחתי את הזמן, הענקתי לעצמי מרחב) ניגשתי למשימה מס&#39; 2: אחרי מדיטציה בעיניים עצומות, מאוד מהנה, ניגשתי למאמר של בן שנקרא &quot;מדוע כל-כך קשה להיכנס למרחב השאלות והתשובות&quot;. קראתי את המאמר כולו, תוך תחושה שהתוכן שלו נפיץ מאוד עבורי ושלפני כשנה או שנתיים קרוב למדי לא הייתי צולחת את קריאתו כיוון שזה מרגיש כמו &quot;לגעת באש&quot;. למעשה כל מה שנכתב בו היה ידוע לי - ובכל זאת רגיש ונפיץ מאוד. בן כתב לי את המשפט &quot;אם יש לך נביעה להגיב עליו, את מאפשרת לעצמך להגיב עליו בחופשיות...&quot;. משום מה נתקעתי על המילה &quot;נביעה&quot;, שתחילה הייתה לגמרי לא מובנת לי (שימוש לא מוכר במילה, זר). נתקעתי עם הזרות הזו, שמתי לב לתגובה שלי ולאחר כמה דקות הצלחתי להשתחרר מהתקיעות ולהבין למה הכוונה. אבל זה כנראה עורר מטענים רגשיים מאוד ישנים והיסטוריים - ורעילים למדי. <br> <br> נראה לי שבשלב זה התחלתי מעט ללכת לאיבוד - תגובה מוכרת לי מאוד, שבתגובה אליה אני ממהרת להסתער כדי להתנער מהמצב הלא נעים.<br> לאחר מכן קיבלתי מייל עם המשפט זה: &quot;במסגרת הצעד השני כתבתי &quot;אם יש לך נביעה להגיב עליו, את מאפשרת לעצמך להגיב עליו בחופשיות&quot; – האם בעצם לא הייתה לך נביעה להגיב עליו ולכן לא הגבת עליו?&quot; (החלק השני מודגש). כאן החלה להתעורר בי פאניקה קלה - תחושה שעשיתי משהו לא בסדר - ובתוגה הסתערתי עוד יותר על כל אפשרות שנקרית לדרכי - קראתי מאמר ומיד הגבתי אליו. בשלב זה כבר הייתי פחות רגועה ופחות בשליטה - בעיקר נמהרת, עם מבט שטוח, שוב לא רואה פרטים, בדיסאוריינטציה.<br> <br> הגיעה המשימה השלישית: &quot;איך עושים את זה&quot; (מאמר בפורום שמבאלה), על הקושי בלדייק בביצוע הנחיות. כאן כבר הייתי ברמת קשב נמוכה יותר, לחוצה, ממהרת.<br> <br> בן הגיש לי במייל חדש את החשיבות של להבין דברים לעומק, לחזור ולקרוא ולא להסתמך על הזיכרון. הבנתי על מה הוא מדבר ועניתי ב&quot;כן&quot;, שהעניין מובן לי, אבל בתוך תוכי כבר הרגשתי לחוצה וננזפת ושאיזו עוצמה גדולה מושכת אותי, בסוג של חוסר אונים ובלבול פנימי כשכלפי חוץ אני מנסה להמשיך &quot;כרגיל&quot;. <br> בן הודיע לי שישלח לי סדרה של שאלות - הבנתי שמטרתן להחזיר אותי אל ה&quot;קרקע&quot; - אבל רק נכנסתי יותר ויותר ללחץ.<br> בשעה 9:10 בן הודיע לי שהוא מפסיק את השיעור.<br> ביליתי עוד כ-10 ד&#39; במעין מדיטציה כדי להירגע ולהתנקות מתחושה עמומה של כישלון. הצלחתי לראות הצלחות והישגים רבים.<br> לסיכומו של דבר נפגשתי לראשונה בצורה פרונטאלית ומודעת עם עוצמות לא נעימות, שבד&quot;כ אני נמנעת מלהסתכל עליהן בצורה ישירה.<br> זה שיעור שממשיך להדהד בי גם במרחק של שעות - ובוודאי עוד ימשיך להדהד בי משך תקופה.<br>
                  </details><details>
                    <summary>"מקום חדש", ראשון 20:00, 22.7.1</summary>
                    מתוך השיעור שלי:<br> <br> - היערכות פנימית<br> - שיחה עם יניב<br> <br> - התבוננות מתוך מנוחה<br> - חישת הנשימה<br> <br> - תרגילי גמישות. הוספה של שיחה והעזרות הדדית, עם יניב<br> - פורמות<br> <br> - בסבב עם ריב ויניב: ציון דברים שהייתי רוצה לקבל מהמשך השיעור. גם דברים שנראה לי שלא אפשרי לקבל בשיעור הזה.<br> - התחלה מחדש (תוך התייחסות אל הסבב שהיה קודם ככזה הכולל ביטוי של דברים שרצו להיות מבוטאים), הפעם דברים שבאמת הייתי רוצה לשיעור הזה. לזכור כל מה שציינתי עד עכשיו, ולחזור על כך בכל פעם שתורי.<br> <br> עבודה עם הדברים שצויינו (כל אחד מנחה בדבר אחד):<br> - שליחת אור אל המשך השבוע שלי. הצלחתי לקבוע עם עצמי 3 פגישות<br> - לשים לב להבדל בין חוויה מסויימת לבין מחשבה עליה. התשומת לב כבר מאפשרת את הנוכחות בחוויה עצמה במידה רבה יותר.<br> - התרווחות כלכלית: שחרור מה שחוסם את זה וזימון של מה שדרוש לי לשם כך.<br> <br> - הודיה לעצמי על השיעור<br>
                  </details><details>
                    <summary>ראשון ערב ״מקום חדש</summary>
                    הגעתי לנקודת המפגש ב 16:40 לאחר שקבעתי את השיעור ב 17:00 בפארק מאחורי בלומפילד. שמתי לב מהעקבות הנפלאות של נעה שלא הבנתי עד הסוף את הנחיה. וקבעתי ב 17 כי זה שעה מהזמן שנקבע (מהשיעור הרגיל).<br>  כבר בדרך לנקודת המפגש המשכתי להרים מבט ולהסתכל מעבר למסלול ולהנות מאוד רובד בדרך - מה שהתחיל אצלי באימון של יום רביעי האחרון. כשהגעתי לנקודת המפגש הרגשתי לאחר חיפושים שפחות מתאים להתאמן שם. <br> ישבתי לי והעמקתי במטרות הקונג פו שלי. חיפוש כיווני עבודה עליהן .<br> קצת אחרי חמש, המשכתי ממקום המפגש רגלית.<br> <br> מטרה של העמקת חיבור לעצמי ״הדרור״ - התחבר לו הרעיון של שפה אינטימית שלי. <br> התחלתי לראות מתי זה כבר קורה ואיך אני בעצם כבר יכול להכריז על &quot; מילים&quot;.<br> <br> יכולות קרב -&nbsp;&nbsp;קבלה והתחייבות נוספת של להיות סגור ומוגן. <br> חיפוש נק&#39; פתוחות אצל מי שמולי, מה שהוביל אחרי לאימון של מיקוד ודיוק בחבטות ואגרופים. <br> <br> תנועתיות - עבודה על&nbsp;&nbsp;וויסות הטונוס אימון על התחמקות מאגרוף תוך שימת לב למאמץ שאני חש.<br> <br> הנחיות נינוחות - נזכרתי בגוואינקה שמזכיר בתרגול הויפאסאנה שכאשר שמת לב שהמחשבות בורחות קבל זאת, ושוב לעבוד ללא התעסקות וכעס על כך שכך קרה.<br> ניסיתי להרגיש את ההנחיה המילולית הזו ולעבוד איתה.<br> הצלחה עסקית - חיפוש נינוחות בדרך.<br> <br> חלוקה לשניים נעשתה - <br> הקרב המצחיק, תנועתיות והנחייה הרגועה. - קבוצה ראשונה.<br>  ״הדרור״ , שלמות החסרונות והצלחה עיסקית. קבוצה שניה<br> <br> המטרה שביעית לא עלתה לי בזכרון בשמה (ההשבחה). אך כן חשבתי על המטרה של העלאת רמת למיהדה ורמת הנאה בשיעורי הקונג פו שלי. דבר שקשה לי בשבועות האחרונים ובמיוחד בשבוע האחרון הזמן הזה בשנה שפרידה ויומהולדתה של אמי. <br> <br> המשכתי את האימון בביתי.<br> הרפיית גוף וחישתו על מזרון בשכיבה. <br> אימון תנועתי ופיזי שהתחיל בחבל 120 קפיצות שלוש פעמים עם מנוחה של חצי דקה.<br> חזרה על 11 טכניקות של חגורה לבנה בלאו חו בעזרת החוברת שקיבלתי בארגנטינה.<br> עבודה עם שק חבטות. על דיוק וזריזות. נהניתי מאוד מזיעת גופי ועבודה הפיזית.<br> הזכרות בשיעור הזה והרפייה.<br> סיום השיעור בסביבות שבע<br> <br> <a href=http://www.tapuz.co.il/communa/viewmsgcommuna.asp?communaid=40780&msgid=57087236 target=_blank style=color:blue>מדדי דרור לשיעור</a>:<br> למידה:&nbsp;&nbsp;2<br> הנאה : 2<br>
                  </details><details>
                    <summary>> > התרגשת</summary>
                    התרגשתי ולמדתי מהיומן שלך<br> גם אני מתגעגעת עד מאוד (זה המימד הרגשי שלי ) שבא לידי ביטוי כרגע
                  </details><details>
                    <summary>"אמנות העצמי" שלישי בתשע בער</summary>
                    היה שיעור מהנה ומועיל עם בן וחגי,<br> הגעתי לנקודת המפגש בעשרה לתשע ובן הנחה אותי ללכת לנקודת השיעור ולהמשיך את התרגול מהשיעור הקודם - <br> להתאמן על גמישות בצורה מהנה.<br> בדרך לנקודת השיעור עבדתי על להפנות קשב לבחוץ, להקשיב למפלים הקטנים של הגן ולצלילי העיר.<br> כשהגעתי לנקודה עבדתי על תרגיל הגמישות ובהמשך קיבלתי הנחיות נוספות לתרגל בעיטות ממקום משוחרר ומהנה, להוסיף לזה עוד תנועות גוף, תרגול הסטת ענן לבעיטה ולהמשיך בהליכה אחורנית, בעיטת דחיפה קדימה בעזרת חלוקה לשלוש פעולות, תרגול הליכה על ארבע, קרב אגרופים עם חגי (הרגשתי מרוצה מהשיפור שלי!) עבודה אישית על מוגנות, התבוננות והנאה מהנשימה, התמקדות בדברים שהצלחתי בהם במהלך השיעור, התמקדות בדברים שהצלחתי בהם במהלך היום.<br> <br> חוץ מזה קיבלתי שתי הנחיות בהמלך השיעור לחפש הוכחות לזה שאני מומחה לאנשים ומומחה להצלחה.<br> הרגשתי שהתרגול הזה די נתפר עבורי כי אני ממש טוב לחפש מה עשיתי לא בסדר ואני מנסה לפתח קול יותר סלחני ומפרגן כלפי עצמי.<br> <br> השיעור נגמר בערך בעשר.<br> <br> תודה על השיעור המועיל!
                  </details><details>
                    <summary>> > כן</summary>
                    הבאת לי אחלה בוקס לעין שמאל <img src="http://www.timg.co.il/tapuzForum/images/Emo67.gif" alt="|בוקס|"><br> מגע נכון לי (בדיוק כמו שהתאים לי לא חזק לא חלש)<br> תזמון טוב וגם למדתי מזה בכיף <img src="http://www.timg.co.il/tapuzForum/images/Emo346.gif" alt="|אקדמאי|">
                  </details><details>
                    <summary>> > > > תודה חגי! נהנתי ולמדתי מהקרב איתך :</summary>
                    
                  </details><details>
                    <summary>שני ערב 23.7 "דרך ארוכה</summary>
                    ריב, רפאל, מיכל, שיר, ישי, שני, אני<br> <br> השיעור שלי: 19:30 עד סביבות 22:00 (לא בטוח)<br> רובו עם רפאל<br> <br> - המתנה להנחיה שתגיע. לא מכריח דבר. <br> <br> - זוהי המציאות האופטימלית. הטובה מכל המציאויות האפשריות. לעכשיו. עבורי. ריכוז ואיסוף האנרגיה. טוב יותר מפנטזיה זו. טוב יותר מזו. <br> <br> - היריעה הרחבה של אמנות הבריאות והריפוי. צלילים, שיחה, נשימה, אור לבן, תנועה, מגע, האנרגיה, הסיפורים, ריפוי רגשי בעזרת התבוננות, ועוד. <br> <br> - מישהו שעבורו היום יום שלי הוא מלהיב, מעורר השראה, ברמה אחרת לגמרי ממני. הפוטנציאלים שהוא רואה ומנצל. השימוש המופלא שהוא עושה בזמן שלנו. <br> <br> - סוגים שונים של רצינות. כמה כיפית הרצינות שלי כיום? כמה כיפית אפשר לעשות אותה יותר?<br> <br> - השאלה המטלטלת. לדמיין איזה סרט כזה על מישהו שחייו משתנים לטובה, ושעכשיו זו סצנה משמעותית בסרט הזה. לא מישהו מסכן או משהו. מישהו שחייו טובים ונעימים. אבל אפשרי לו משהו עוד הרבה יותר מופלא. עכשיו, הוא נפגש עם איזו שאלה משמעותית מאוד, שמטלטלת אותו באופן טוב. להיפתח לקבל שאלה כזו. השאלה שלי הייתה האם הפנמתי באמת, או עד כמה הפנמתי באמת, שאני עומד למות יום אחד.<br> <br> שיעור זוהר במיוחד, שידעתי במהלכו שמשהו אכן משתנה בי ושאני אינני חוזר לאותה מציאות שממנה הגעתי אליו. נפלא. תודה!!<br> <br>
                  </details><details>
                    <summary>יום רביעי בבוקר, שיעור לא פורמלי, 25.7.1</summary>
                    התעוררתי בשבע וכמה דקות. השיעור היה אמור להתחיל בין 6 ל-7 אך לא רציתי להפריע לשינה שלי כי אני מחלימה מדלקת ריאות. הודעתי מראש על ביטול. <br> <br> בכל זאת התחלתי את השיעור שלי, בשבע ורבע בערך. אני אומרת בשבע ורבע למרות שאז הייתי באמצע משחק טטריס שהחלטתי משום מה להתחיל, ובכל זאת התחלתי את השיעור במודעות שלי, או יותר בהתבוננות שלי, וזה קרה תוך כדי המשחק, במצב מאוד נמוך של מודעות. זה אינו שיעור פורמלי, אך עבדתי כאילו זה כמעט שיעור פורמלי, וקצת מעורבב - עשיתי אותו גם בבית, וקצת אכלתי וקצת עשיתי כל מיני דברים תוך כדי. <br> <br> ההנחיה של בן לשיעור היתה לעבוד עם השרשור של ההודעה הזו <br> <a href='http://www.tapuz.co.il/communa/ViewmsgCommuna.asp?Communaid=1718&msgid=56742573<br> <br> ובעיקר' target='_blank' style='color:blue;'>http://www.tapuz.co.il/communa/ViewmsgCommuna.asp?Communaid=1718&msgid=56742573<br> <br> ובעיקר</a> עם שתי ההודעות של בן בתוך השרשור. היתה הנחיה יותר מפורטת לגבי המצב המיטבי שלי, איכות התנועה שלי בעולם במהלך העבודה עם החומר. <br>  <br> כשסיימתי את המשחק טטריס במיטה, אכלתי לי משהו במטבח (כאילו נכנסת לשיעור במצב מדומדם קצת, עוד לא לגמרי ברור שאכן הוא קורה), ואז עברתי לי בשמחה כזו מאוד מצומצמת אבל שמחה לעבוד בישיבה ליד המחשב על ההודעות בשרשור, ומאז אני נכנסת ויוצאת לי למצבי תודעה שונים ושמה לב לכך. (במהלך השיעור הלא פורמלי הזה תיעדתי מה שעשיתי כך שחלק מהכתיבה הוא בזמן הווה). <br> <br> [טקסט מאוחר יותר: אחרי עבודה מאוד נעימה עם הטקסט של כרבע שעה, לפתע עלתה מודעות לנושא הבא: (או יותר נכון התבוננות או מחשבה או משהו מעורבב כזה), בכל מקרה אבחנה חשובה מאוד בעיני. הנה זה. ]&nbsp;&nbsp;<br> <br> משהו ששמתי לב אליו - סיומים. אני חושבת שחלק גדול מאוד מחיי, אפילו מדהים בגודלו, זה נסיון של לא להגיע למצבים של נטישות, סיומים ללא בחירה, עזיבה שלי את עצמי ושלי את הדרכים שבהן אני הולכם או שהולכות בי. המצב הזה שאני עושה משהו ואז אני נוטשת את עצמי ואת המשהו ושום דבר לא ממשיך אותו\אותי. <br> <br> ויחד עם זה חלק עצום בתוכי קשור לכאבים שקשורים לעזיבות כאלו, וחווה עזיבות כאלו _ללא הרף_ואף מייצר אותן שוב ושוב [טקסט מאוחר יותר: בקלילות רבה].&nbsp;&nbsp;<br> <br> ממש כאילו חלק גדול מחיי מאורגן כדי להמנע מהמצבים האלו, וחלק גדול מאורגן כדי לחוות אותם, בו זמנית. <br> <br> פעם בן אמר לי משהו על לסיים בעיטה עד הסוף. שהבעיטה נמשכת עד הסוף שלה, עד שאני ממש מסיימת אותה. <br> זו היתה לי אז הפתעה, זעזוע, לא ראיתי בכלל שאני נוטשת את הסוף של הבעיטה ואת עצמי תוך כדי שאני בועטת. עכשיו יש בהתבוננות הזו של הנטישות האלו גם כאב, וגם תסכול מסוים, וגם נועם, וגם קבלה. <br> <br> זה גם יותר רוורסיבילי. <br> <br> זה מעין סוג של מוות, העזיבות האלו, השכחות, הנטישות. <br> <br> <br> [הפסקת פורמת חמש החיות] <br> <br> ועכשיו, אחרי פורמת חמש החיות שעשיתי בזה הרגע [טקסט מאוחר יותר: מאוד בעדינות, אני חושבת לעצמי:] - אמנות החזרה. אמנות החזרה. אמנות החזרה. <br> <br> וגם אמנות העזיבה. כמו ילד שאני אמו הולכת ממנו רגע ומבטיחה לחזור.<br> <br> יש הסחות דעת ב&quot;עזיבה&quot; כאילו היה נתק בין מי שהייתי לפני העזיבה למי שאני אחרי. ומי שאני אחרי לא בטוח רוצה לחזור. יש כאן איזה סוג של בגידה, גם זכרון לא טוב, כאילו - נו - נתק. <br> <br> מרגיש לי שיש כאן מפתח חשוב ביותר, ושהוא גם קשור מאוד מאוד לשאלה שהרבתה להטריד אותי לאחרונה, של הנחיה עצמית. <br> <br> [טקסט מאוחר יותר: ]<br> במהלך השיעור עברתי לראות תוכנית טלויזיה שלחלוטין מוציאה אותי ממודעות ואז חזרתי. <br> <br> גם שכבתי על המיטה, ועבדתי בשכיבה עם טאבלט, למרות שבעיקר עבדתי עם הטקסט בישיבה על כסא.<br> <br> השכיבה היתה מעניינת - במובן מסוים זה אפשר לי יותר להכנס למודעות, במובנים אחרים, בפרט שימת לב לקצות הגוף, פחות. <br> <br> על כסא אני הרבה יותר מודעת לגוף שלי וכאילו חלוקת הקשב יותר קלה. <br> <br> הצלחתי לחזור לשיעור ממצבים שונים וכביכול מאוד מאתגרים. בסוף הרגשתי שהיה לי מאוד קשה לחזור מהמצב שבו הייתי בו, אם כי היה מאוד מעניין להיות על קו התפר. <br> <br> תודה רבה על היצירה הזו, שנתגלה בה מין אוצר כזה, מפתח החזרה\העזיבה. <br>
                  </details><details>
                    <summary>> > קישור לא עוב</summary>
                    
                  </details><details>
                    <summary>> > > > אה. עובד לי אם אני עושה קופי פייס</summary>
                    לכתובת של הקישור.
                  </details><details>
                    <summary>שלישי21:30 24.7.2018 "אמנות העצמי</summary>
                    השיעור שלי התחיל בסביבות 8:50... קצת מודעות, תחושות גוף... תשומת לב...<br> <br> תרגיל שהגיע מבן: לשבת בנחת ולהנות מהחיים. לא ממש מצליח להינות. בכלל הגעתי<br> לשיעור במצב רוח פח... עשיתי סקאלה של 1-10 כמה אני נהנה וזה היה משהו כמו 0.5. <br> זה לא עלה ליותר מ1 בשום שלב. התרגול עצמו היה מעולה, ניסיתי כל מיני גישות פנימיות <br> (הרפיה מהכל, שימת לב לנשימה וכו&#39;. חיפוש...)&nbsp;&nbsp;אבל לא הצלחתי להגיע ל&quot;מטרה&quot;, כלומר, להנות. <br> היה סבבה... דורש עוד חקירה ועבודה...<br> <br> לכל תרגיל חלק חיצוני וחלק פנימי. במקרה הזה החלק החיצוני הוא ה&quot;לשבת&quot;. לשים לב שבחרתי לשבת<br> הכי נכון לי כעת.<br> <br> עשיתי קרב... הייתי מבואס על עצמי. שמתי לב לדברים הטובים שעשיתי... ונהייתי יותר מרוצה, ולא מבואס.<br> <br> זמן &quot;חופשי&quot; בשיעור. מנסה לקלוט מה רוצה להגיע אליי. שם לב ללחץ שעליו דיברתי בשבוע שעבר בשיעור של<br> יום רביעי. מרשה לעצמי לא לעשות כלום. להרגיש את החופש שלי בשיעור. השיעור לא שולט עליי. זה לא שולט<br> עליי. אני חופשי עכשיו. אין שום לחץ לעשות כלום. אני לא חייב לזה שום דבר. אני יכול עכשיו פשוט לא לעשות<br> כלום ודווקא זה חלק מהשיעור שלי. ללכת לקיצוניות הזו. לבטל את מה שמגיע בצורה לא נעימה אליי. אני לא מסכים.<br> <br> מתוך השחרור הזה דווקא אני רוצה לעשות יותר דברים... הדברים שאני עושה משתבחים. יש הרפיה... נולד<br> מתוך זה רצון נקי יותר. עבודה טובה יותר בלי רעש. זה התבטא בסביבת עבודת קרב אגרופים עם סיגל:<br> <br> בשלב מסוים הורדתי את הידיים. סתם כי לא התחשק לי להיות אקטיבי. ראיתי שממילא שלא תוקפים אותי. שאין לי שום<br> בעיה להיות בטווח הזה בלי לעשות כלום, ואני גם לא חייב לתקוף אף אחד אם לא בא לי (כן, התרגיל הוא לעשות<br> קרב, אז מה? אני כרגע בתוך תרגיל אחר שמשמעותי לי יותר. חופששש) ואז בן מפנה את תשומת הלב<br> שלי לכך שעשיתי משהו טוב... לא אקטיביים כלפיי, אז למה לשמור פנים... אני לא בטווח ולא בכוונת תקיפה של אף <br> אחד. אם אני עושה אז זה... החוסר (אקטיביות של סיגל) יכול להתמלא. אני מדגיש את החוסר...<br> ואז פתאום סיגל הופכת לנמרה פתאום ונעשית אקטיבית ותוקפת אותי אש <img src="http://www.timg.co.il/tapuzForum/images/Emo152.gif" alt="|זורו|"> (ממש שני מצבים שונים של סיגל... <br> היה כיף לראות את זה ואז אני כבר שומר פנים ונהיה יותר אקטיבי) <img src="http://www.timg.co.il/tapuzForum/images/Emo13.gif" alt=":-)"> <br> <br> התרגיל הוא חלק קטן בחיים שלי כרגע! אני יכול להמשיך לברוא את המציאות שלי בצורה מיטבית!
                  </details><details>
                    <summary>> > סיום: סביב 22:3</summary>
                    
                  </details><details>
                    <summary>> > מעניין..</summary>
                    רוב השיעור הרגשתי:&nbsp;&nbsp;חרא של שיעור, חרא של שיעור, חרא של שיעור... (אני לא אקטיבי וגם לא מתכוון להיות, אני פרצוף תחת, אין לי אנרגיות וזה וזה וזה) חחח... ולקראת האמצע הרגשתי &quot;ואי שיעור טוב, אחד השיעורים&quot;, אני מקשיב לבפנוכו שלי וזה אשכרה עובד... קולט קצת שהשיעור לא ממש מודע כרגע. יש יותר Underline כזה... תהליכים שמתבשלים ומבשילים... פירות של עבודות<br> קודמות וכזה.<br> <br> בעבודה הפנימית בסוף השיעור עם אורי זה היה יותר מובהק, מעין שלווה או סיכום של הדברים<br> שעברתי (בלי קשר לתוכן של העבודה הפנימית), אני מרגיש שנהיה יותר נעים להיות סביבי... יש איזו אנרגיה מיטיבה. שמתי לב שבן הגיע לשבת לידנו ומשהו בי אמר לי שהוא פשוט רצה להיות בסביבה שלי.
                  </details><details>
                    <summary>"עוז היופי", רביעי אחרה"צ, 18\7\2</summary>
                    עבודה פנימית בהנחייתו של בן.<br> <br> משהו ששמתי לב אליו זה איזון עדין בין הניסיון לעשות משהו בעולם הפנימי שלי לבין האפשור לו להיות כמו שהוא. ונראה לי ששניהם ביחד הם מפתח לעבודה פנימית טובה.<br> <br> אם אני לא מקבל את המצב שלי, אז כל ניסיון לעשות איתו משהו יהיה מזיק בדרך כלשהי.<br> לעומת זאת אם אני מקבל את המצב שלי, אז כל ניסיון לעשות איתו משהו יהיה מועיל.<br> <br> האם בזמן העבודה הפנימית היום (אתמול בעצם) יתכן ולקחו עליה פיקוד תכנים פנימיים מזיקים? יתכן.<br> בכל אופן מבחינתי פשוט ניסיתי לעשות את הכי טוב שלי בשבילי בכל רגע נתון שבו הייתי מספיק מודע.<br> <br> משהו חשוב שקיבלתי היום זה עוד חידוד של עד כמה עבודה פנימית היא איננה בשכל. <br> <br> <br> <br> <br> <br>
                  </details><details>
                    <summary>"לצאת מתוך הערפל" – שעור יום ד' 25.7.201</summary>
                    התחלה: 6:40 – סיום: 8:10<br> משת&#39;: תרצה, אינגריד<br> <br> הגעתי לנק&#39; המפגש בגן דובנוב, ע&quot;פ ההנחיות, לקראת 6:40. ראיתי את תרצה יושבת על ספסל, אז פניתי לכיוון אחר ומצאתי לי ספסל מתאים כדי לעשות מדיטציה משך כמה דקות. הנושא היה: להעלות בתוכי את תדר האושר תוך כדי התבוננות על עצמי ברגעים של אושר. הצלחתי להעלות תדר כזה באופן ברור תוך זמן קצר יחסית, בצורה צלולה ובהירה – אבל התקשיתי להתמיד בכך לאורך זמן. <br> מעט לפני השעה 6:50 תרצה ניגשה אלי ופתחה את השיעור בבקשה אלי להנחות את שתינו, ומיד חידדה שהיא מבקשת שאנחה את שתנינו בעבודה שאני עושה באותו הרגע. הופתעתי מעט. שמתי לב ל&quot;נוקשות&quot; המחשבתית שלי – ציפיתי להתנהלות מסוימת ע&quot;פ הנחיותיו של בן, לפיו תחילה תרצה תנחה את שתינו, עד שהיא תעביר את שרביט ההנחיה אלי. לקח לי בדיוק שניה להשתחרר מכך ואפילו שמחתי ונהניתי לצרף את תרצה למדיטציה שלי במטרה להעלות את תדר האושר בתוכי. הפעם הרגשתי שניסוח ההנחיה היה חד וברור ונראה שתרצה הבינה מיד למה הכוונה (אני רגילה שלא להיות מובנת עבור אנשים רבים, כשאני מבטאת רעיון או תובנה אישיים).<br> לאחר מכן הרחבנו את התרגול לאפשור והכלת רגשות שעולים – הצלחתי לאפשר את זה, איזה הישג! (הנוכחות של תרצה אפשרה מאוד). <br> עדיין בהנחייתי, ביקשתי לעבור לתרגול פיזי. תרגלנו בעיטת סיבוב מפנים החוצה, תוך תשומת לב להיטיב עם הגוף ושלא להזיק לו – אצלי שמתי לב לתנועת מפרק הירך, שנוטה לחרוק בבעיטות האלה. ברגל ימין זה עבד יופי, ברגל שמאל היו לפעמים חריקות קטנות וגם הרגל פחות עלתה לגובה. שילבנו תרגילי מתיחת שרירים וגמישות.<br> תרגלנו, עדיין בהנחייתי, ע&quot;פ הנחיית תרצה, את פורם חמשת החיות. התמקדנו בחלקים מסוימים, תרצה ביקשה חידודים. היה כיף. <br> תרצה הנחתה אותנו להעלות סיטואציה מאתגרת רגשית בעבודה ולהתבונן בה.<br> תרגלנו קרב סימונים ברגליים תוך התבוננות באותה הסיטואציה. תרצה הנחתה אותנו לעשות שיתופים לפי הצורך. למדתי מתוך זה שכשחוויתי את היריבה כתוקפנית במיוחד, היא בחוויה שלה רק התמקדה בלהתגונן על עצמה – יכולתי מיד לראות את ההקבלה לסיטואציות שחוויתי בעבודה. שיקפתי לתרצה תובנות על דברים שהיא עושה/לא עושה ושחושפים אותה להתקפות – תוך הבנה שבעצם אני גם מתבוננת על עצמי, אבל קל יותר לראות טעויות אצל מישהו אחר. סוג ה&quot;טעויות&quot;: חוסר ריכוז, מבט כלפי מטה, וויתור על עגינה על הקרה, כלומר חוסר יציבות, הישענות קדימה.<br> בשעה 7:52 תרצה העבירה אלי את שרביט ההנחיה. לאחר התייעצות קצרה עם עצמי בחרתי שנעבור מיקום כיוון שהחל להיות חם מאוד. רציתי מרחב מתאים לשיחה חופשית ורגועה, תוך ישיבה במקום נוח.<br> צעדנו דרך רחובות צדדים לעבר קפה ארומה בלונדון מיניסטור. תוך כדי כך הצבענו על דברים יפים בדרכנו. התענגתי על ההנאה הפשוטה מאוד הזאת. גם מאוד נהנית להיכנס לעולמו של אדם אחר. <br> כשהגענו לקפה ארומה, הרגשתי שמאוד חם שם ועמוס – אבל ה&quot;נוקשות&quot;&nbsp;&nbsp;המחשבתית אחזה בי ודחקה בי להיצמד אל התוכנית שלי. תרצה&quot; הצילה&quot; אותנו והציעה שנעבור לקפה דובנוב כי חם ועמוס מדי ב&quot;ארומה&quot;. אימצתי את הצעתה בשמחה – חשתי הקלה, שבעצם היא הצילה אותנו בחווייה מעיקה. למה לא אפשרתי לעצמי לומר דבר כזה? כובד האחריות של ההנחיה לכאורה &quot;דורש&quot; התמדה ולשנות מיקום היה נראה לי &quot;זיגזוג&quot; לא רציני – איזו שטות! <br> עברנו לקפה דובנוב. התיישבנו ותרגלנו ישיבה שקטה ונינוחה. הרגשתי שתרצה כבר לא לגמרי בתוך השיעור והחלטתי שלא לקחת על כך אחריות (התגובה הראשונה שלי הייתה כן לקחת על כך אחריות). בשעה 8:10 הכרזתי על סיום השיעור הרשמי – ופתחנו בשיחה חופשית שמאוד נהניתי ממנה.<br> יצאתי מהשיעור&nbsp;&nbsp;ומהמפגש עם תחושה שהתקדמתי בעוד כמה צעדים בתהליך הריפוי שלי. היה משמעותי. זה השליך על כל יום העבודה שלי – לטובה.<br>
                  </details><details>
                    <summary>יום רביעי "עוז היופי</summary>
                    שיעור עם הרבה אינפורמציה <br> <br> התבוננות בארבעת המדדים<br> כל מימד מחובר בנימים <br> שלווה חישה מנוחה<br> מה מניע אותי?<br> ההבנה בשיעור ומחוצה לו שאני&nbsp;&nbsp;שלא&nbsp;&nbsp;נופלת! <br> באג במחשבה ש&quot;מה שקשה לי יחזק אותי. הקושי&nbsp;&nbsp;לא בהכרח מחזק&quot;<br> ביטחון, זהירות ואלגנטיות<br> למידה מתוך האימון לחיי היום יום<br> ישנתי כל כך טוב- איזה כיף<br> סיום השיעור ב-23:25<br>
                  </details><details>
                    <summary>> > תיקון מנוחה תנועה וחיש</summary>
                    ההנחיות&nbsp;&nbsp;שקיבלתי _ לא שלווה אלא מנוחה , תנועה וחישה
                  </details><details>
                    <summary>"עוז היופי" - רביעי 20:00, 25/07/1</summary>
                    בתחילת השיעור רשמתי לעצמי 4 דברים שאני רוצה להשתפר בהם בשיעור:<br> - הגנה שלמה על הגוף שלי<br> - יכולת ריפוי טובה יותר<br> - הנעה של תהליכים שמעורבים בהם אנשים נוספים<br> - זרימה נעימה ביום יום<br> <br> לכל אחד מהדברים שרשמתי יש התכוונות למשהו מאד ספציפי שאני רוצה לשפר והוא מאד רלוונטי לתקופה זו.<br> <br> עבודה משותפת עם חגי<br> עברנו לכיכר רבין<br> בדרך כל אחד בחר 3 נושאים שאם נשתפר בהם זה יתרום לזרימה נעימה ביום יום שלנו.<br> חגי בחר: אחריות, בהירות ושלווה<br> אני בחרתי: קבלה, איפשור ואמון<br> כל אחד בתורו ציין את אחד הנושאים וקידם את שנינו בהם.<br> <br> עבודה עצמאית<br> התקדמתי בדבר השלישי שרשמתי (הנעה של תהליכים שמעורבים בהם אנשים נוספים). זה היה בהקשר של פרויקט שאני עובד עליו. רשמתי לעצמי כמה נקודות מועילות.<br> <br> עבודה משותפת עם ריב<br> נפגשנו ליד המזרקה בקניון גן העיר (תיאמנו עוד קודם לכן את המיקום הזה)<br> <br> התייחסנו לשאלה: האם יש אדם שיכול להצליח בכל דבר? אלו נקודות כלולות בתחום הזה (של להצליח בכל דבר)?<br> אלה הנקודות שעלו:<br> יודע מה זה אומר להצליח הספציפי הזה (*)<br> פשוט פועל בכיוון<br> מוכוון מטרה (*)<br> קלילות - לא מתרגש מכשלונות/אי-הצלחות<br> התמדה משמעותית ונכונה (עם מספיק אינטנסיביות) (*)<br> היעזרות באחרים<br> * אלה החשובים ביותר<br> <br> עבדנו עם השאלה איך אני רואה את עצמי בעוד 3 שנים של לימודי קונג-פו?<br> <br> <br> השיעור כולו היה בסימן להפוך את 6 המרחבים לטבעיים וברורים עבורי לפחות באותה רמה שמרחב אמנות הלחימה.<br> מ 18:50 עד 23:10
                  </details><details>
                    <summary>רביעי 20:00 25.7.2018 "עוז היופי</summary>
                    התחיל סביבות 7:40<br> <br> עם בועז בכיכר רבין מתחת לעץ הזית במרכז הכיכר...<br> <br> עובדים על 6 דברים שיכולים לאפשר יותר זרימה בחיים:<br> <br> שלווה, אחריות, בהירות (אלו השלשה שאני נתתי) אמון, אפשור, קבלה (אלו השלשה שבועז נתן)<br> <br> עלו בי הדברים הבאים:<br> <br> בהירות: אני יכול לומר לעצמי &quot;מה אני רוצה&quot; הרבה פעמים, בלב או בפה... ולהרגיש... יכול גם לומר &quot;איך אני<br> משיג את זה&quot;. אני יכול גם לשנות את פורמט השאלה: מה אני רוצה עכשיו\ היום\ השבוע\ בחיים... ואפשר<br> גם לפרק את החיים לסקטורים: מה אני רוצה בלבוש שלי, זוגיות וכד&#39;.<br> <br> לא לנסות להשיג &quot;בהירות&quot;. לנסות להשיג בהירות זה סוג של רעש. בהירות מגיעה מתוך בהירות.<br> <br> הסתיים סביבות 8:40
                  </details><details>
                    <summary>> > תוספ</summary>
                    * גם אני בבלאגן ורעש פנימי תמיד אני יכול פשוט לזכור שיש לי גוף... להרגיש קצת כפות רגליים וכו&#39;... בלי שום התחייבות כזו או אחרת.<br> זה כשלעצמו גורם לכך שאני אהיה פחות בלוע ברעש הפנימי ו&quot;עלול&quot; לאפשר לי יותר רווח לעשות משהו מיטיב עם עצמי.
                  </details><details>
                    <summary>> > תוספת</summary>
                    שלווה: אני יכול לשאול את עצמי: &quot;איפה יש שלווה כעת&quot;, בגוף, במה שחיצוני לי וכו&#39;... לשים לב<br> לשלווה שכבר קיימת. לא לתת לה להסתיר את הרעש, ולא לתת לרעש להסתיר את השלווה.<br> <br> אמון: אפשר פשוט לנשום את האנרגיה הזו פנימה, להרשות לה להתפשט בגוף (בכל הגופים)<br> לנשוף אותה החוצה... להיות במעין שדה או כדור של אנרגיה של אמון. <br> אני יכול לשאול את עצמי איך זה היה מרגיש אם היה לי כפול אמון בעצמי. או פי 4, או פי 8 וכן הלאה... או אמון מוחלט ושלום.<br> <br> אחריות: אני יכול לראות טוב יותר שאם אני מגיב על דברים שמישהו אומר בדרמה כלשהיא, זה שלי.<br> יש בי יותר אחריות, במובן של: אני יודע שזה מגיע מתוכי, אני יכול לטפל בזה, אני אחראי על זה, אני<br> *רוצה* להיות אחראי על זה (במקום לתת לאוטומט שלי להגיב). לראות את הדרמה שמתחוללת בי<br> ולקחת *עליה* אחריות, במובן של הכלה, ריפוי, טיפול, מודעות וכדומה. זה הכוונה עבורי בביטוי &quot;זה שלי&quot; (ו&quot;זה שלו&quot;) כרגע.<br> <br>
                  </details><details>
                    <summary>> > תוספת</summary>
                    נזכרתי גם, שהתבוננתי על כל מיני דברים בחיים שלי שאני לא מקבל... וקיבלתי אותם יותר, כלומר, הצלחתי לקבל אותם<br> יותר, שככה זה, וזה בסדר... מן הרפיה, הסכמה, שחרור שכזה. שקט. זה היה טוב מאד, מועיל מאד, ונעים.
                  </details><details>
                    <summary>"עוז היופי" רביעי ער</summary>
                    הגעה לאימון ב17. הנסיעה לנקודת המפגש עייפה אותי. נפגשתי עם ישי וקצת דברנו אודות הופעתו. שמחתי על כך שהוא יצא בהרגשה מההופעה שהוא מוכן לאחת נוספת, אהבתי את האיכות הזו.<br> <br> תרגלתי היזכורת במטרותי והרגשתן.<br> בן התחיל הנחייה עם ישי, שאני עדיין עסוק בתירגולי. כן נשארתי קשוב. הנחייה קודמת שכדאי להיות במידה מה קשובים להנחיות ולמה אחרים עושים. ההנחיות שהעניק בן לישי התלוו בקשיים והתנגדויות, הזהתי וזהיתי את התהליך שישי עובר.<br> <br> ההנחייה עברה לשנינו. מציאת השקט ( המתבונן ) זיהוי המחשבות כמשהו חיצוני שלא בטוח שניתן לאלף. התבוננות על האי שקט. <br> חלוקה קטגורית ברגע הזה הייתה אי שקט - מועיל, לא מועיל, פתולוגי.<br> אני מרגיש שיש עלייה ברמה בנוגע לזיהוי האי שקט לעומת השקט הפיזי.<br> <br> עבודה חקירה עם המתקנים הכחולים. מהנה לחקור ולגלות כל מני אופציות חדשות שראיתי ולעולם לא ביצעתי. קיבלתי הנחייה כהחקירה הזו תסתיים תשוב לפה. שמעתי קול&nbsp;&nbsp;פנימי שביקש תחזור ( זה היה פחות שכלי - כמה זמן אני פה, האם אני נותן מספיק זמן לישי עם בן ולהפך וכל מני מחשבות שעלולות לעלות בסיטאציה הזו. )<br> <br> עבודה על הטקסט. בהמשך אותו קו. <br> ראייה צלולה של טקסט אצטרך לספר לעצמי לשים לב לגבי המחשבות והתחושות שעולות בעקבות קריאתן. <br> כך אחלק בעצם את הטקסט לשני ערוצים ואוכל לראות את הערוץ הצלול. <br> התחלתי לעבוד על כך, בעבודה זו שם קריאה איננה משעממת.&nbsp;&nbsp;( ניתן להביט גם על מחשבות של תלונות אודות קריאה נוספת. ) <br> מענין מאוד, ארצה לחזור ולעבוד על <a href=http://www.tapuz.co.il/communa/viewmsgcommuna.asp?communaid=18195&msgid=55909337 target=_blank style=color:blue>הטקסט הזה</a>. <br> <br> המשך עבודה מהנה ומלמדת.<br> ראיתי שבן נהנה ולומד עם פורמות של ארבעת המימדים. <br> קבלתי הנחייה לעבוד על פורמות של אגרוף אדום -&nbsp;&nbsp;(בסיסיות 1 -6 ). <br> מענין אם זה היה שכלי או פנימי.<br> <br> שימוש בריב (אהבתי את ההעזה שלי )&nbsp;&nbsp;לקדם את סב מטרת להיות סגור יותר באומונת הלחימה.<br> <br> סיום שיעור ב 19:45<br> <br> <a href=http://www.tapuz.co.il/communa/viewmsgcommuna.asp?communaid=40780&msgid=57087236 target=_blank style=color:blue>מדדי דרור לשיעור</a>:<br> למידה : 2<br> הנאה : 3<br> <br> <br> <br> <br> <br>
                  </details><details>
                    <summary>"לצאת מתוך הערפל" יום ד 25 ביולי בוק</summary>
                    התחלתי מול המחשב ב 0630.<br> התעכבתי על האמת, שהמחשבות שלי בזמן הקריאה<br> הן שלי, ולא של כותב המאמר,<br> וברור יותר שכך ההשלכות שלי ודרכי הפלא<br> לשם הן זורמות.<br> אהבתי את המחשבה של המשכיות השיעורים,<br> ועל האפשרות להכניס העמקה<br> בתועלת של זכירת הדגש הזה<br> בזמן האימונים.<br> סיימתי את השיעור ב 0740.<br> שילבתי הפסקות של<br> עבודה פיזית מתונה על השטיח.
                  </details><details>
                    <summary>רביעי 24.7 "לצאת מתוך הערפל</summary>
                    רביעי 24.7 &quot;לצאת מתוך הערפל&quot;<br> <br> אני ואינגריד נפגשות .בגן דובנוב .אני מעבירה לאינדריד ולי הנחיות .<br> יש לי רעיון כללי לעבוד עם רגשות ותנועה.<br> <br> אינגריד יושבת בספסל מרוחק .אני שמה לב שהיא נמצאת בריכוז.אני שואלת אותה והיא משתפת שעושה מדיטציה להעלאת האושר.<br> הצטרפתי ישבתי לידה והרגשתי שזו הזדמנות להכנס פנימה .<br> <br> בשלב מסוים. הוספתי הנחיה לתנועה להגברת תחושת האושר .תנועות שמעצימות את התחושה&nbsp;&nbsp;וגם בכיוון הפוך, תשומת לב לחוסר אושר שבי.שיתופים.<br> תשומת לב לאזור הפנים תוך כדי תנועה .<br> <br> <br> <br> קרב עד המותנים תוך כדי שאני נזכרת&nbsp;&nbsp;בסיטואציה מהחיים שהיתה עבורי לא נעימה.<br> ראיתי שיש בתוכי שקט למרות הסיטואציה החיצונית (שנזכרתי בה) שלא נעמה לי.<br> אינגריד השליכה עלי קרביות שלא היתה בי וגם תוקפנות שכלל לא חשתי בה .ראיתי כמה מחשבות יכולות להשפיע על האופן שבה נראית&nbsp;&nbsp;המציאות. הרגשתי את אינגריד ושאלתי מה הייתה רוצה לתרגל. בחרה<br> בעיטות -מבחוץ לבפנים.&nbsp;&nbsp;.הרגל העומדת יציבה ומעוגנת.הגמשת האגן.כל הגוף משתתף.להישיר מבט .הקשבה לגוף.<br> 5 החיות -מעט שיפורים <br> <br> התחיל להיות חם <br> <br> העברתי לאינגריד את השרביט&nbsp;&nbsp;ברבע לשמונה . <br> מדיטציה להרגיש את הגוף,להקשיב לצלילים .שמתי לב שלקח לי זמן עד שהקשבתי לצלילים .<br> עברנו מקום .תוך כדי הליכה הפנמנו את מה שעבר בשיעור.תנועת ההליכה ופעולת&nbsp;&nbsp;ההפנמה עבדו נכון עבורי.<br> הגענו לבית קפה <br> <br> ישיבה על הקצה של הכסא ללא הישענות כלשהי , ישיבה שיותר נכונה לגוף .ותנועות קלות שכמעט לא שמים לב אליהן אנשים מבחוץ.<br> <br> היה לי מעניין רציתי לעבוד בשיעור הרבה יותר בהקשר של רגש ותנועה&nbsp;&nbsp; אבל אני שמחה שהייתי קשובה לטמפרמנט&nbsp;&nbsp;ולמקום&nbsp;&nbsp;של אינגריד ושלא התנפלתי על הרעיון .<br> <br> תודה :)<br> <br><br><br><table width='70%' cellpadding='0' cellspacing='0' bgcolor='#C6C7C6'><tr><td height='1'></td></tr></table><br><a href="http://www.tirzafreund.com" target="_blank" rel=nofollow>www.tirzafreund.com</a>
                  </details><details>
                    <summary>"מקום חדש" ראשון 22.7.18 20:0</summary>
                    ריב מעביר לנו שיעור על נקודות ריפוי ותורפה מן הרפואה הסינית<br> אנו עוברים על נקודות בכף הרגל,<br> בשני צדדי הבירכיים,<br> בצד הפנימי של כף הרגל,<br> ביד בין הבוהן לאצבע הראשונה<br> <br> אנו עומדים בזוגות ומאתרים נקודות ריפוי ותורפה זה אצל זה<br> ולאחר מכן מתנסים כל אחד בתורו בסימון מכה לאחת הנקודות שאנו מאתרים<br> <br> אנו מתרגלים במעגל בעיתות לצד הירך <br> ולאחר מכן, הגנה לבעיטה כזו<br> לחוש מתי שהבעיטה באה ולהגן<br> <br> לקראת סוף השיעור<br> נשב במעגל בעיניים עצומות<br> הנחיה של ריב לחוש את השקט<br> להקשיב<br> כאשר, הרעש הנשמע מגביר כקונטרה את השקט ומעמיק אותו<br> <br> בעזרת השיעור לומדת להקשיב לעצמי עוד,<br> בעיקר מתי לאפשר לי מנוחה אפילו שכולם עושים אחרת<br> <br> לא כתבתי מתי שיעורנו הסתיים
                  </details><details>
                    <summary>24.7.18 שלישי ערב "אמנות העצמי</summary>
                    מתחיל בערך ב20:45. רוב האימון על גג גן העיר בצד שמאל. <br> <br> מתחיל בהרפיית עיניים. מגיע לרמה עמוקה יחסית מהר. עובר לתרגל בעיניים פקוחות. מצליח להרפות <img src="http://www.timg.co.il/tapuzForum/images/Emo13.gif" alt=":-)">. <br> <br> בן מנחה אותי לעבוד באחד משלושה תחומים, כשיכול להחליף מתי שרוצה. בהמשך אפשר גם כמה במקביל. <br> התחומים: הרפיה בעיניים מכוסות, התבוננות למרחק, התבוננות לשמיים ועוד שניים שלושה. <br> <br> חלק אחרון באחריותי. בן מציע שנעשה פינגפונג לבחירת שם מתאים. אני אומר שלא ממש יודע איך לבחור. מדברים על רמה בבחירת שם. בוחר בסוף &quot;סקרנות ואהבה&quot;. עבודה מעניינת לעצמי על התחברות לתקופות מהעבר. קצת מרגש. <br> <br> מסתיים ב22:24.<br><br><table width='70%' cellpadding='0' cellspacing='0' bgcolor='#C6C7C6'><tr><td height='1'></td></tr></table><br><img border=0 src=../tapuzforum/images/Emo42.gif><br><br><b>יש בי אהבה והיא תנצח.</b><br><br><br><a rel=nofollow href=http://blog.tapuz.co.il/pathoftheone target=_blank style=color:black>http://blog.tapuz.co.il/pathoftheone</a>            <br><br>
                  </details><details>
                    <summary>רביעי 25.7 22:00 "עוז היופי</summary>
                    השיעור שלי החל בשעה 21:30 והסתיים בסביבות 23:00<br> היו איתי בשיעור שיר וניקו<br> <br> עקבות:<br> כאילו נכנסה איזו תודעה של רקדן מאוד מיומן והוא עכשיו שולט בגוף הזה. <br> להיות הרקדן הזה שנכנס ולבדוק את הגוף שקיבלתי. היכולות שלו, התחושות שלו, מה יעשה לו טוב עכשיו. <br> העבודה עם משפטים תנועתיים, וזיהוים כסביבת עבודה מופלאה.<br> השימוש בסוג הקשב שנפתח שם גם בתנועה אחרת, למשל בטיפוס על מתקן או בביצוע פורמה. <br> <br> אמן תנועה מגניב - מין טרזן כזה נהדר שחי בתוכי. אסור לשכוח אותו :) הוא חמוד וקדוש וצריך את הזמן שלו. <br> <br> וישט שש האמנים.<br> <br> נוסחא לחציית הפרק השני - ההימצאות בששת בתי הספר, והשימוש בשיעורים וביומנים ככלי עזר בהתקדמות בלימודים בהם. <br> <br> גלגולים בקפיצה,<br> מדיטציה בעמידת ידיים<br> <br> דה קוויקנינג - למידה מחיקוי של כלבה שבאה לשחק בפארק - טוהר, אנרגיה מדהימה, בכמויות בלתי נדלות. <br> <br> שיעור מופלא, תודה!!
                  </details><details>
                    <summary>"אמנות העצמי" שלישי בערב , 24 יולי 1</summary>
                    חלק ראשון <br> סוגים שונים של אומנות -<br> אומן לחימה, בריאות , הגשמה, תנועה, למידה, אושר <br> עבודה שמוכוונת בכל פעם לסוג אחר של אומנות מה-6 <br> <br> חלק שני<br> קרב אגרוף עם חגי <br> הדרכת אגרוף לחגי<br> הדרכה של תרגול פנימי לי ולחגי. <br> <br>
                  </details><details>
                    <summary>שבת 28.7.18 "מנקים, מנקים, מנקים</summary>
                    חלקו עם עמרי ועם אלון<br> מסביבות 15:00 עד סביבות 17:00<br> <br> הגעה למצב שבו כל דבר סביבי מחביא בתוכו הנחיה אפשרית. <br> יש יותר מידי מכדי להתייחס להכל. בחירת המטרה מאפשרת לסדר את זה ולבחור.<br> <br> <br>
                  </details><a href="javascript:history.back()">בית</a>