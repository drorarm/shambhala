---
layout: clean-layout
title:  "מקדש הקונג פו - 12.5.19 עד 18.5.19"
date:   2019-05-12
---
# מקדש הקונג פו - 12.5.19 עד 18.5.19 
אז מה<br> מה שלום הטיפוס שלך<br> על סולם יומן השיעורים?<br> <img src="http://www.timg.co.il/tapuzForum/images/Emo232.gif" alt="|קופידון|"> <img src="http://www.timg.co.il/tapuzForum/images/Emo77.gif" alt="|שי|"> <img src="http://www.timg.co.il/tapuzForum/images/Emo230.gif" alt="|פיה|">

<details>
                    <summary>ראשון 20:00 12.5.19 "שקט מכונן</summary>
                    ערב השטיח האדום של האירוויזיון :) <br> כל מתחם היכל התרבות חסום, ויש אוטובוסים של כל המשלחות, אווירה חגיגית כזאת<br> <br> השיעור שלי התחיל בסביבות 19:30 והסתיים בסביבות 22:00<br> היינו אני ריב בועז בעז דרור בהנחיית ריב ובהמשך גם בן<br> <br> ריב הפנה את תשומת לבנו למטוסים החגים רחוק בשמיים, וציין שלמרות שהם מאוד רועשים, לא שומעים זאת בגלל המרחק...<br> לשים מרחק ביני ובין הרעש<br> <br> התייחסות לאיזור בגוף שמציק או מפריע לנו<br> עבודה עם האיזור בעדינות ובקשב. התנסות בתנועות קטנות שחוזרות על עצמן. תובנה שצעדים קטנים, עדינים מחזוריים יכולים לעשות הבדל גדול לאורך זמן<br> אנו חווים הרבה פעמים קושי בתנועות גדולות מכיוון שאנו לא קולטים את הערך שבתנועות קטנות ממושכות או חוזרות.<br> קילומטר נראה לי יותר מידי ולכן לא אצעד אפילו מילימטר, למרות שלאט לאט אחצה קילומטר<br> תנועה קטנה חוזרת שהשפעתה מתפשטת<br> אז משהו כזה גם בחיים שלנו:<br> לגעת בנושא מסויים בעדינות<br> נזהה שהקושי הזה שאנו רוצים לגעת בו – הוא אוצר<br> הגוש חרא שזה נראה לנו זה לא זה – זה רק סיפור<br> <br> להיות מודע לכך שאני מושקע בדבר הזה, בקושי הזה... אנרגיה רבה מושקעת בו<br> אני משחרר את האחיזה כל פעם קצת, ומרגיש את האנרגיה שמשתחררת<br> אם אני משחרר יותר מידי – תבוא תנועת נגד – כי אני מושקע בזה<br> <br> עשינו עבודה דומה עם איזור בגוף שמרגיש נהדר, וכנ&quot;ל עם דברים בחיים שמרגישים נהדר.<br> קודם כל עצם הזיהוי הוא חשוב – כי יש אלפי דברים כאלה, קטנים ככל שיהיו. והזיהוי מאפשר לי לעשות גם איתם תנועה עדינה ולתת להם להשתבח<br> <br> בן הנחה אותי לעבוד עם בועז – קרב בתוך השקט - רגליים עד גובה מותניים <br> מה למדתי מזה?<br> כשנזכרתי לשים לב לשקט זה היה מועיל <br> שמתי לב ליכולת שלי להיות יותר ויותר נינוח בקרב, ולהרגיש בקלילות את התנועות של בועז<br> בנוסף נעזרתי בתובנה של ליעוז על המשכיות של תקיפה<br> וגם נתתי לתנועות שלי להיות דינמיות גמישות ומשתנות תו&quot;כ הדינמיקה עם בועז<br> <br> בן חילק אותנו לשתי קבוצות והנחה אותי, בעז ודרור להתקדם בנושא של רעש, ביטוי ואני האמיתי<br> <br> במהלך העבודה עשינו עבודה עם משפט שבן חזר עליו מספר פעמים:<br> <br> התנהלות שמשמחת אותי ומרגשת אותי ושאין בה בי פעמוני אזעקה בקשר אליה<br> <br> המשפט הזה הרגיש לי ממש נעים וטוב... תחושה של הקלה, והתחלה של חקירה. אלו התנהלויות כאלה אני מכיר?<br> ודברים שאני רוצה שלגביהם יש בי פעמוני אזעקה – כיצד אני יכול לנוע לעברם דרך התנהלות משמחת ומרגשת וללא פעמוני אזעקה כלל?<br> <br> המשכנו לעבוד באופן חופשי, נעזרים אחד בשני ומנחים כרצוננו<br> בהמשך ההנחייה עברה אליי עד לסיום השיעור המונחה<br> <br> התבוננו בדברים ביומיום לגביהם יש לנו פעמוני אזעקה והנחיתי לבדוק עם עצמנוהאם אנו מוצאים כיצד להתקדם בהם ללא פעמוני אזעקה ואפילו בהנאה?<br> הפנינו תשומת לב לרעש<br> הפנינו תשומת לב לשקט<br> <br> התבוננו בירח וחשנו את המרחב שמכיל אותנו ואת הירח<br> הבאנו תשומת לב למרחב ולמרחק אל הירח, והתבוננו בירח ובמרחב סביבנו תוך שימת לב לנוכחות המודעת שלנו<br> האם הירח מרגיש שיש כעת מישהו שמודע אליו, שנוכח בו?<br>
                  </details><details>
                    <summary>> > קראתי ונהנת</summary>
                    
                  </details><details>
                    <summary>> > > > כיף לשמוע :</summary>
                    
                  </details><details>
                    <summary>משיעורי השבוע של</summary>
                    הגיע הזמן ליישם את תוכנית ה-metadata.<br> אהלן זמן, טוב לראות אותך (o:<br> <br> פס ייצור של דו&quot;חות זריזים שעוד לא העליתי, מהשיעור האחרון אחורנית, רק עם המידע הבסיסי ביותר. <br> המגמה - להצליח להעלות עשרות כאלה מעכשיו לעכשיו.<br> המגמה הנוספת - לאפשר לעצמי לפלוט כזה מייד בתום כל שיעור.<br> <br> מה זה המידע הבסיסי ביותר?<br> ממתי עד מתי, עם מי ואיפה.<br> <br> אולי יקל עלי ליצור אותם אם אסמן אותם? שאדע שהם כאלה ואני במיוחד רוצה לחזור אליהם?<br> אולי.<br> טוב, סבבה. אגיב אליהם &quot;MD&quot; כדי לסמן אותם.<br> כשאחזור לדו&quot;ח כזה כדי לפתח אותו אפילו קצת, אוכל להגיב גם ל-MD הזה.
                  </details><details>
                    <summary>> > א' 12.5.2019, "שקט מכונן</summary>
                    ממתישהו לפני עשרה לשבע עד כעשר ועשרים,<br> עם יניב, בועז, דרור ובעז.<br> חמישתנו נענו מסביבת נקודת המפגש (שהיתה חסומה באירוויזיון היום) לעבר הגן ברחוב חיסין קצת אחרי שבע וחצי, ורוב שאר השיעור היה בו.<br>
                  </details><details>
                    <summary>> > > > M</summary>
                    
                  </details><details>
                    <summary>> > ב' 13.5.2019, "בריחוף קליל</summary>
                    שיעור עם יומן השיעורים בבית, מסביבות עשרה לשבע עד כחמישה לאחת.<br> נעזרתי בקביעת יעדים, עיקרי ומשני.<br> <br> היעד העיקרי: להעלות לפחות עשרים דו&quot;חות שיעור. ללמוד איך מבצעים מעלל כזה ולבצע אותו בקלות (פקפקתי אם אצליח בכלל אם זה לא יהיה בקלות).<br> עמדתי ביעד הזה, העליתי 21 דו&quot;חות שיעור מינימליסטיים שמסומנים כ-metadata כדי שאוכל לחזור אליהם בקלות.<br> גיליתי שזה גם כמעט משלים מסלול לדו&quot;ח האחרון שהעליתי.<br> <br> עזר: פורמט קליל שלא זימן מכשולים.<br> ידעתי מה אני רוצה לכלול בכל דו&quot;ח (את הפרטים הבסיסיים ביותר בלבד), מה אני לא רוצה לכלול (כל מה שחשדתי שלא יאפשר לי להעלות לפחות עשרים דו&quot;חות; כל מה שיש לו ריח של התנצלות), ומשהו על איך אני רוצה לעבוד (תכננתי למדוד זמן לכל דו&quot;ח אבל שכחתי מזה; נעזרתי גם באינדיקציות מהסייען; סימון שיעזור לי לזהות דו&quot;חות כאלה).<br> <br> היעד המשני: להגיב לכחמש הודעות, לא משנה איך ושל מי. בעדיפות נמוכה, אפילו נמוכה מאוד. <br> למעשה לא הגעתי לזה.<br> <br> השתדלתי לא לעוור את עצמי בעזרת היעד העיקרי שלי לכל מני דברים אחרים שהונחיתי להתקדם בהם בשיעור. זה די הצליח.<br> <br> יופי (o:
                  </details><details>
                    <summary>> > ד' 15.5.2019, "בילוי חכם</summary>
                    מקצת לשבע עד סביבות עשר. בגן חסידי אומות העולם.<br> עם שמואל, נעה, סשה ואסא.<br> ההתחברות עם שמואל ונעה התחילה בערך בשבע ועשרה, ועם סשה מסביבות שבע וארבעים.<br> שיעורי שלושתם הסתיימו בתשע ורבע בערך, בהתחלה נדמה היה לי שגם שלי רק בבדיקה נוספת התברר שהופה, הנה הוא עדיין פה. המשכתי עם עצמי וחלק מהזמן עם אסא עד עשר ומשהו.
                  </details><details>
                    <summary>> > > > m</summary>
                    
                  </details><details>
                    <summary>> > ה' 16.5.2019, "בין החולף לנצחי</summary>
                    מכמה דקות לשש עד כשבע וחצי.<br> עם בועז ויניב, רוב השיעור בהנחיית בן, בקומה העליונה של גן יעקב.<br>
                  </details><details>
                    <summary>> > > > m</summary>
                    
                  </details><details>
                    <summary>שעור שני בוקר 13.5.19 – "מבנה עזר</summary>
                    שעת הגעה שלי לנק&#39; המפגש: 6:20 – שעת סיום השיעור: 8:03 – משת&#39;: אינגריד, יואב, דורית <br> מנחים חיצוניים: בן, יואב, אינגריד<br> <br> הצלחתי ליצור הגעה רגועה ונינוחה לשיעור. בחרתי בנק&#39; המפגש הרגילה כשאני בוחנת את הנקודה המדוייקת המתאימה לי. <br> תוך בירור עם עצמי מה אני צריכה ועל מה ברצוני לעבוד, הדבר הראשון שהגיע אלי זה להתבונן ביופי של המרחב, אווירת בקר מוקדם, שמש זורחת.<br> אז נכנס למרחב הראייה שלי אדם שמשום מה משך את תשומת לבי בעודו מגיע מעבר לפינה של רחוב לאונרדו דה וינצ&#39;י מכיוון רחוב קפלן. משהו בו נראה לי מוזר, למרות שלא יכולתי להצביע על שום דבר מוזר: הוא היה לבוש בטרנינג יפה, סווטשרט עם קפוצ&#39;ון, סמארטפון ביד. המוזר היה שהוא החביא את ראשו בתוך הקפוצ&#39;ון כך שלא ניתן היה לראות את פניו. כשעמד באור האדום פתאום הרים את ראשו והשליך מעליו את הקפוצ&#39;ון והחל להתבונן מסביב כמו סורק את הסביבה. הוא חזר לסמארטפון שלו תוך כדי הליכה אבל כשאר עבר מולי ראיתי היטב שהוא שולח מבט, ממוקד כמו קרן לייזר, אל עבר התיק שלי, היה נדמה לי שהוא מחשב מרחקים ואופציות לחבור אל התיק שלי ולהימלט איתו. הוא לא הפסיק לצעוד ולא האט את הקצב, זה היה גם מפחיד וגם מרשים. רגע לאחר מכן נותרתי עם תחושת פחד בעוצמה שלא נראית לי הגיונית שהרי לא קרה דבר וכעבור דקה בן הגיע מהכיוון השני, בדיוק בזמן כדי לאפשר לי להרגיש מוגנת. תחושת הפחד העוצמתית הזו ליוותה אותי משך חלק ניכר של השיעור.<br> <br> כעבור דקות ספורות יואב הגיע. בן הנחה את שנינו להנחות את השיעור לחילופין, כשמעבירים את שרביט ההנחיה בינינו כך שאדם אחר כלל לא יבחין בכך. אחד מאיתנו יתחיל ואחד מאתנו יחליט לסיים את השיעור לפי בחירתו. תחילה עלינו לגשת לגן דובנוב ולצרף את דורית כאשר היא תגיע. לאחר מכן נוכל לבחור לשנות מיקום לפי רצוננו. <br> לאחר קבלת ההנחיות ולאחר שיואב שאל שאלה לגביהן, בחרתי לשתף בקצרה על החוויה של פחד מאובדן התיק שלי, זה עזר לי להפחית מעט את עוצמת הבהלה.<br> <br> יואב התחיל, הליכה עם תשומת לב לכפות ידיים ורגליים. דורית הצטרפה אלינו תוך כדי מעבר לגן דובנוב.<br> כאשר אני הנחיתי לתרגל תנועות סיבוביות עדינות בכל מיני מפרקים בגוף, הרגשתי שזה מה כרגע הכי נחוץ לי כדי לשחרר את הגוף התפוס, בן הערב והוסיף דגש מאוד משמעותי: הוא שאל אותי האם אני יכולה לדמיין שמעתה כל השיעור כולו יהיה מורכב מתרגיל זה. זה הפתיע אותי, לא חשבתי על האופציה הזו, אבל מהרגע שאמרתי שזאת אפשרות, משהו השתנה אצלי בצורה משמעותית – עצם המחשבה על האופציה להשתהות לאורך זמן באותו תרגול, כלומר האופציה למצות תרגיל כל עוד אני חשה שהוא מועיל לי, הייתה ממש מטלטלת ושחררה אותי. מאותו הרגע הרשיתי לעצמי להיות ממוקדת בתחושה שלי מתי אני רוצה לסיים תרגיל ומתי אני רוצה להעביר את השרביט, והרשיתי לעצמי שלא להיענות לציפייה של יואב שאעביר אליו את השרביט. זה הרגיש כמו להתאמן בחדר צר ופתאום לצאת החוצה אל המרחבים. <br> עבדנו על גמישות, חיזוק הגוף, תנועות מהנות, פורמים ועוד. מאוד נהניתי ובהדרגה הצלחתי להיות יותר ויותר נוכחת ובתוך הרגע, וקשובה לעצמי.<br> לסיום התיישבנו במעגל כשתחילה מתבוננים בראיה מרחבית בסביבה, מקשיבים לכל הצלילים ושמים לב לתחושות כגון הרוח על העור. <br> לאחר מכן עטפנו את הגוף כולו באור לבן. כעבור כמה דקות הכרזתי על סיום החלק הרשמי של השיעור. המשכנו עדו כמה דקות לשבת בשקט.<br> יצאתי עם תחושה של התרחבות וחופש, של גוף משוחרר ונעים, עם חיוך בלב.<br> אכן היה שיעור – פיניתי לעצמי זמן, התמקדתי במה אני רוצה ללמוד והרחבתי את ההקשבה שלי. <br> ההדרכה החיצונית של בן הייתה מאוד משמעותית. גם ההדרכות החיצוניות שלי ושל יואב היו משמעותיות ותרמו לי.<br>
                  </details><details>
                    <summary>> > </summary>
                    &quot;שמעבירים את שרביט ההנחיה בינינו כך שאדם אחר כלל לא יבחין בכך&quot; - <b>כלל לא הנחיתי אתכם לעשות כך</b>. מסקנה שגויה זו הסקת להערכתי בין היתר כתוצאה מהאמירה שלי בהמשך: &quot;...ואם תעשו את זה בצורה חלקה לגמרי, דורית ודאי כלל לא תבחין בך&quot;. שמתי לב, תוך כדי התקשורת שלנו, לאפשרות שרעיון זה יעלה בכם ותהיתי אם להפנות לכך את תשומת לבכם. שקלתי בין היתר למשל להפנות את תשומת לבכם לכך שאם העברת השרביט תהיה ברורה וגלויה דיה, המצב יהיה מובן יותר מבחוץ (וידעתי גם שזה ייצור סתירה באופן שבו התחלתם לפרש/להבין את ההנחיות, מה שקורה אכן לפעמים).<br><br><table width='70%' cellpadding='0' cellspacing='0' bgcolor='#C6C7C6'><tr><td height='1'></td></tr></table><br><b>מדברים על מדיטציה:</b> <a href="http://forums.tapuz.co.il/meditation" target="_blank">http://forums.tapuz.co.il/meditation</a><br/><br/>לומדים את אמנות המדיטציה: <a href="http://www.ThePracticalMeditation.com" target="_blank" rel=nofollow>www.ThePracticalMeditation.com</a><br/>לומדים את אמנות היכולת: <a href="http://www.MagicalChanging.com" target="_blank" rel=nofollow>www.MagicalChanging.com</a>
                  </details><details>
                    <summary>"בריחוף קליל", שני ערב, 13.5.1</summary>
                    הגעתי לנקודת המפגש וברבע לשמונה היה נראה לי מוזר שעוד לא הגיעו אנשים, אז פתחתי את המייל וראיתי את ההנחיות. הייתי אמור לבחור נקודת מפגש והשיעור נועד להתקיים עם גישה למכשיר עם מסך גדול יותר משל סמארטפון. היה מוזר קצת. די מהר קמתי וחזרתי הביתה, כשבדרך אני מעדכן על מה שקרה וגם על זה שאתחיל את השיעור בבית.<br> <br> המסע לא היה לחינם והיו בו דברים טובים.<br> <br> מתוך השיעור הרשמי:<br> <br> קצת תנועה מיטיבה בבית, קצת עבודה עם הודיה, ואז עבודה מול יומן השיעורים - בעיקר מול שיעור שיואב השאיר עקבות ממנו. ראיתי כמה טוב זה לקרוא שיעור של מישהו בתשומת לב. שמתי לב שהשיעור כמו חומק ממני, והוא הסתיים. <br> <br> התחלה: 20:30.<br> סיום: 21:15.
                  </details><details>
                    <summary>> > הסתבר לי עכשיו שהיה ז</summary>
                    שיעור שיניב השאיר עקבות ממנו. לא יואב.
                  </details><details>
                    <summary>"שקט מכונן", ראשון ערב, 12.5.1</summary>
                    הפגישה הפעם התחילה בקצה שדרות ח&quot;ן (הגישה לנק&#39; מפגש הקבועה היתה חסומה בגלל ארוע הקשור לארוויזיון)<br> השתתפו בשיעור: בועז, בעז, דרור, יניב וריב (שהנחה את רובו). בן הצטרף בשלב מאוחר יותר והעביר חלק מהשיעור.<br> משך: 19:30 - 22:00 פחות או יותר.<br> <br> אפשרנו לעצמנו להיות בועה של שקט אל מול הרעש וההמולה שמחוץ לנו (הבועה יכולה לכלול אותי, או את כלל הנוכחים)<br> התמקמנו בגן כלשהו לא רחוק. לקחנו עליו אחריות, להיות מודעים אליו, להגן, להאיר אותו לאורך השיעור... לא הצלחתי לזכור את ההנחיה הזו לאורך זמן.<br> <br> מצאנו, כל אחד לעצמו, משהו בגוף שמפריע לנו, שלא בהרמוניה. שיתפנו באופן שאינו מזיק כלל. בחרתי אחד מתוך כמה דברים שנראו לי יותר מתאימים לעבודה.<br> התחלנו בתנועות חזרתיות שנועדו לשפר את המצב של אותו אזור. למצוא תנועות כאלה שאפשר לבצע גם אלף פעם, כאלו שנוגעות בעניין בעדינות. מין חקירה קשובה כזו.<br> הנעתי את הראש באופנים שאפשרו לי לחוש את הכאב בעורף, השתמשתי בתנועות כדי להעמיק את ההרפייה של המקום.<br> לאחר מכן בחרנו מקום אחר בגוף שבו אין לנו איזשהו מצב שדורש התיחסות מיוחדת.<br> התחלנו לטפל באותו אזור באופן דומה למה שעשינו קודם. הפננו תשומת לב לכך שגם כשאין &quot;בעיה&quot; כלשהי באזור מסוים בגוף, אפשר לעשות איתו עבודה משמעותית ולהביא אותו למצב חדש ומשודרג.<br> <br> מצאנו משהו ביומיום שלנו שלא כל כך עובד, שהיינו רוצים שיהיה אחרת. שיתפנו בצורה מיטיבה.<br> התחלנו לגעת בו, לעבוד אתו בעדינות. זה דרש מאתנו ריכוז ועירנות - מצד אחד להיות קשובים ולא לפעול בצורה אגרסיבית / מזיקה, ומצד שני להתמיד בפעולה, לא להיעלם.<br> בניגוד לעבודה עם אזור בגוף, כאן אין לנו תנועה שמשמרת את עצמה, מה שעשוי להקשות בשמירה על הריכוז לאורך זמן. השתמשתי במנח ידיים מסויים כדי לייצג את המרכיב בחיי שמתפקד פחות טוב.<br> לשים לב שהדבר הזה (שלא כל כך מתפקד) הוא אוצר עבורנו, למרות שקל לדמיין שלא כך.<br> בהמשך בחרנו משהו בחיים שמרגיש שלם ונכון. שיתפנו. נגענו בו בעדינות, כדי לאפשר לו להשתדרג ולהתפתח.<br> <br> חיפשנו לנו עמידה מאוזנת, חסרת מאמץ. ניסינו להרפות מעוד ועוד דברים שלוקחים מאתנו אנרגיה.<br> <br> בהנחיית בן:<br> בזוגות תרגלנו סוגים שונים של קרבות. אני עשיתי עם בן קרב רגליים מתחת גובה מתניים.<br> לאחר מכן שיתפנו את כולם במשהו מתוך העבודה.<br> התקדמתי בין השאר בלהתחבר לרצון שלי ולא להגרר לאופני עבודה שלא מתאימים לי.<br> הבאנו את מה שגילינו בקרב גם לתוך העבודה החדשה. (לא זוכר כרגע מה היא היתה)<br> <br> התחלקנו לשתי קבוצות. הייתי עם דרור ויניב וקיבלנו להתקדם ביחד בנושא של חופש, תקשורת ושקט פנימי (או משהו דומה).<br> התמקדנו בארועים מהזמן האחרון שקשורים בכך. נראה לי שהייתי די על אוטומט בתחילת העבודה.<br> בן ציין בפנינו משפט לעבוד אתו: &quot;התנהלות שמשמחת אותי ומרגשת אותי, ושאין בי פעמוני אזעקה בקשר אליה&quot; (מקווה שזכרתי במדויק)<br> העבודה עם זה איפשרה לי להתחבר לדברים נעימים ומרגשים שקיימים בחיי. שיתפנו לגבי מה שעלה בנו.<br> <br> המשכנו בהנחיית יניב:<br> שיתופים חופשיים<br> התבוננות על הירח. חישת המרחב שבינו לבינינו. האם הירח מרגיש שמתבוננים בו?<br> הרגשת המרחב שמסביבנו.<br> בעמידה, התכוונות מסוימת וברכה. כיוונתי להמשיך את השיעור לתוך היומיום.<br>
                  </details><details>
                    <summary>שעור רביעי בוקר 15.5.19 – "עבודה איכותית</summary>
                    שעת הגעה שלי: 6:28 – משת&#39;: אינגריד, תרצה, יואב – הנחיה: אינגריד – שעת סיום השיעור הרשמי: 7:40 בערך – שעת סיום השיעור האישי שלי: 8:11<br> תרצה ויואב הגיעו זמן קצר אחרי. התפתחה שיחה ערה, התבוננתי לרגע אם ברצוני &quot;לשלוט&quot; בזה, לעצור את זה, להימנע מלהצטרף או לאפשר ולזרום עם השיחה. בחרתי לזרום עם השיחה כי היא הייתה נעימה ותרמה לנינוחות הכללית של כולנו. כעבור כמה דקות, בחרתי רגע שנראה לי מתאים כדי להודיע על מעבר לגן דובנוב. זה הרגיש לי הרמוני.<br> הלכנו תוך תשומת לב לגוף וחקירה מה נחוץ לו ברגע זה.<br> בגן דובנוב מצאנו את בן יושב בצד. עברנו לדשא, ליד הבריכה.<br> קיבלנו מספר הנחיות:<br> -&nbsp;&nbsp;&nbsp;&nbsp;תרגול חופשי<br> -&nbsp;&nbsp;&nbsp;&nbsp;עמידה על רגל אחת במינימום מאמץ<br> -&nbsp;&nbsp;&nbsp;&nbsp;תשומת לב לעצם הזנב<br> תוך כדי כך בן עבר בין שלושתנו ושוחח עם כל אחד באופן אישי. בן הנחה אותי להכריז מתי שהוא על סיום השיעור הרשמי מבלי שזה ישפיע על המשך השיעור האישי שלי, כשאמשיך בו לפי ראות עיניי.<br> בהמשך קיבלנו עוד מספר הנחיות:<br> -&nbsp;&nbsp;&nbsp;&nbsp;הגמשת הגוף<br> -&nbsp;&nbsp;&nbsp;&nbsp;תרגול חופשי<br> שמתי לב שמשך כל השיעור העסיק אותי הרגע שבו אכריז על סיום השיעור כי לא הצלחתי לדמיין תא הרגע שלאחר מכן, כאילו זהו נוף שנמצא מעבר להר.<br> בזמן התרגול החופשי ביצעתי תרגילי כושר ונהניתי מהכושר המשודרג שלי. נהניתי גם מעצם העובדה שאני חשה מלאה באנגריה, למרות שעות השינה המועטות יחסית בלילה (ערב קודם ביקרתי במופע של Snatam Kaur, שהיה בעצם מופע כבן שעתיים של שירה רוחנית מדיטטיבית שהצטרפתי אליו בקלות ובהנאה. בשיחה בתחילת השיעור התברר לי שגם יואב ישן מעט בלילה כיוון שהיה בהופעה של אביתר בנאי, אותו הכיר בילדות שלו בבאר שבע ונראה היה שהשירה שלו מאוד נגעה בו). <br> היה שיעור שקט ונעים.<br> בשעה 7:40 בערך &quot;קפצתי למים&quot; (זה הרגיש קצת כאילו אני עומדת לבצע ניסוי בכימיה ולא ברור לי מה תהיה הראקציה) והכרזתי על סיום השיעור הרשמי; ראיתי שלא יואב ולא תרצה נרעשו מכך והבנתי שגם הם קיבלו כנראה הנחיות מבן לרגע הזה. <br> זמן קצר לפני תחילת השיעור ה&quot;בלתי רשמי&quot; והאישי שלי, התחלתי להרגיש עייפות גדולה ומעין מועקה בבטן. זה עודד אותי להכריז על סיום השיעור הרשמי כדי שאוכל להתמקד בעצמי בלבד. מיד לאחר מכן המועקה נעלמה אך עלתה עייפות וחולשה. הבנתי שהכי טוב לאפשר לזה להיות, נשכבתי על הדשא והרפיתי מכל מאמץ. גיליתי ריכוז ציפורים בשמיים, שקודם לכן רק שמעתי אך לא ראיתי. בשיעור הקודם שמתי לב שפתאום אני מצליחה לזהות את הציפורים יושבות בצמרות העצים וזה מאוד שימח אותי, כי שנים אני מנסה לראות אותן. זה נראה לא קשור אבל זה מרגיש לי קשור. בהירות הולכת ומתרחבת.<br> סיימתי את השיעור שלי בעבודה פנימית, כשאני שואפת להתכסות כל כולי באור לבן. לא היה קל ונגיש, אבל הצלחתי במידה רבה.<br> לאחר מכן הרשתי שלווה ורעננה ומחייכת. <br>
                  </details><details>
                    <summary>"בילוי חכם" רביעי 15.5.19 בערב</summary>
                    היה לי שיעור משמעותי. אולי עיקר המשמעות נבע מכך שהשיעור נבע מבפנים. הוא התנהל בצורה נעימה, וחשתי נינוח לכל אורכו. המעבר בין התרגולים היה טבעי. אני הבאתי הנחיה, ואז קרן, וכך בתורות. עלינו לגג גן העיר בשלב מסויים כי היה לנו חם.<br> <br> הרגשתי חוסן פנימי יחסית. והיו רגעים שבהם הרפתי עוד יותר. היו כמה פעמים שאספתי את עצמי במכוון ממקום של הישאבות למחשבות, למקום מעט יותר מחובר, חי. <br> <br> בתחילת השיעור עלה לי משפט שאמר: &quot;להפוך&nbsp;&nbsp;המחשבות לשקופות&quot;. זה תרם לי. תרמו לי גם ההנחיות שקיבלנו במייל לפני השיעור, שכיוונו אותי לעדינות והשלמה. <br> <br> בין התרגילים היו: תנועה ספונטנית (לתת לגוף להוביל), הרפייה, בעיטות זה לזה, קשב לצלילים, ועוד...<br> <br> התחיל בשבילי סביב חמש וחצי. קרן הגיעה בסביבות רבע לשש ואחרי כמה דקות אמרתי לה שזה שנינו היום והתחלנו בתרגול המשותף. הסתיים ב19:15.
                  </details><details>
                    <summary>> > "להפוך את המחשבות לשקופות</summary>
                    
                  </details><details>
                    <summary>ראשון 18:00 "שקט מכונן</summary>
                    הגעתי לנקודת המפגש קצת לפני 17:30, ושם, בהתאם להנחיה שקיבלתי במייל, התחלתי בתרגול עצמאי בסמוך לקרן. בעיקר ניצלתי את ההמולה מסביבי בשביל לתרגל התבוננות על אנשים בסביבה. נעזרתי בסט תרגילים שאני מאוד אוהב שלמדתי לפני שנים באומנות היכולת, בהתחלה התבוננתי על האנשים וזהיתי שכל אחד מהם נמצא בתוך סרט שבו הוא הכוכב הראשי, אחר כך זיהיתי את האלמנט של רובוט ביולוגי בכל מי שעבר, ולבסוף זהיתי שכל אחד מהם הוא בעצם &#39;אני&#39;, רק במימדים אחרים (זמן, מקום, וכו...). בשמן התרגיל האחרון מישהו התקרב אלי שנראה לי טיפה מאיים, ואז חשבתי לעצמי את המחשבה &quot;לפעמים אני צריך להגן על עצמי מעצמי, כי לפעמים אני מפגר&quot; וזה גרם לי לצחוק בקול רם. <br> <br> ב 18:15 (בהתאם להנחיות שקיבלנו במייל) המשכתי את השיעור שלי ושל קרן. התחלנו בהליכה לגן העיר. תוך כדי הליכה התחלנו בלדמיין את עצמנו כסוג של אמני הליכה, ואחר כך התבוננו בסביבה החיצונית, ואז בפנימית ולזמן קצת התבוננו בשתיהן ביחד. בגן העיר אחרי מנוחה קצרה עשינו כל מיני תרגילים בהשראת התרגיל &quot;כתפיים&quot; ואז בהשראת התרגיל &quot;אגרוף חומק&quot;. אחרי זה ביקשתי מקרן לשים כפפות ולסמן עלי סימוני חבטות, כשבחלק מהזמן אני מנסה לתחמק. <br> לאחר מכן שינינו מיקום בתוך גן העיר, בזמן ההליכה כל אחד בחר באחד התרגילים שתרגלנו בהליכה הארוכה יותר ותירגל אותו, במיקום החדש נראה לי שיש חלק מהשיעור שאני לא מצליח לזכור. בכל מקרה, בסופו של דבר עשינו עבודה פנימית קצרה של שחזור השיעור שעברנו, והשיעור של שנינו הסתיים. אני לא זוכר בדיוק את שעת הסיום, נראה לי משהו כמו 19:50.<br>
                  </details><details>
                    <summary>שלישי בוקר 14-05-19 "עבודה מדהימה</summary>
                    החלטתי לתת עוד נסיון לשיעור בוקר מתוך הבנה שיש כאן קושי ששווה להתמודד איתו.<br> השיעור התקיים בגינת דובנוב, ליעוז ואסא נכחו.<br> החלק הראשון כלל תרגול של תנועות צ&quot;י קונג למיניהן, היה משובח, הרגשתי כמו בתוך בריכת מים נעימה.<br> בחלקו השני של השיעור חלקנו טיפים קטנים ומועילים.<br> היה שיעור ממש טוב !<br>  תודה3&gt;
                  </details><details>
                    <summary>שבת 18.5.19 "לתפוס ולא לעזוב</summary>
                    להיות פתוח לכך שאני לא יודע אילו מתנות אקבל בשיעור ומה יקרה בו, ושזה מרחב זמן של התפתחות שלי שיכול לקדם את מה שאני רוצה בחיי.<br> <br> השיעור הוא גם על מה שקיים בתוכי כרגע, כפי שהגעתי. אין צורך לנסות להיפטר מדברים בתוכי (למשל מוטרדות או כאב ראש) בשביל לקבל את השיעור, אלא לעבוד עם זה וללמוד איך להתמודד היטב עם זה בשאר המקומות בחיי. ההבנה הזו היתה לי נעימה, הרגשתי וולקאם כמו שאני ועם פחות סכסוך פנימי ויותר שקט.<br> <br> דמיינו את עצמנו אמני קונג פו ברמה הרבה יותר מתקדמת. דמיינתי את עצמי תופס קליע שנורה לעברי בעזרת היד <img src="http://www.timg.co.il/tapuzForum/images/Emo13.gif" alt=":-)"> וגם הולך נינוח ומודע בניחותא בלי הסחות וטרדות.<br> <br> עבדנו על דברים שיכולים לעשות לנו שינוי רוחבי משמעותי בחיים. עבורי זה היה היכולת להתמיר רגשות שלי ליצירה, בדמות טקסט, לחן, שיר, פוסט. וגם, היכולת ליזום ולעשות דברים ולממש רעיונות בעולם החיצוני בקלות.<br> ראינו בעיני רוחנו איך זה אפשרי וממש יכול לקרות בקרוב. העלינו את הרעיון שאפתח קבוצה עם עוד אנשים, שבה כל שבוע כל אחד יביא שיר שכתב והלחין, כמו ברימון. גם דימיתי את התחושות הנעימות שארגיש כאשר אעשה את התרגום הזה של רגש למוסיקה או מילים.<br> <br> התנסינו ב&quot;לעמוד ישר&quot;, כפי שאלון דמיין את זה, וראיתי כל מיני חלקים בגוף שאני יכול להרפות יותר בזמן עמידה.<br> <br> עבדנו על להרפות את הגוף תוך כדי משחקים כגון לגעת עם בעיטות או עם הידיים זה בזה או אגרופים לכף יד נסוגה. הייתי צריל בכל פעם להיזכר מחדש בהנחייה להרפות. לא קל, אבל נעים ומתגמל.
                  </details><details>
                    <summary>"בילוי חכם" 16/5 יום רביעי, ער</summary>
                    לפני כמה ימים יצאתי בלי העור שלי<br> כי מה זה עור? <br> כזה עובררייטד!<br> מסתכלת על האנשים מסביב<br> עובר אורח עייף.<br> ילדון חי בלה לה לנד.<br> אשה שלא באמת נוגעת. לא באמת רוצה להרגיש.<br> יצאתי בלי העור שלי והרגשתי עירומה<br> אבל אף אחד לא הסתכל.<br> והמכוער התערבב עם היפה<br> וכל מה שרציתי זה קצת אויר.<br>
                  </details><details>
                    <summary>18.5 "לתפוס ולא לעזוב" שבת 16:0</summary>
                    לפני השיעור חשבתי - אני במצב נפשי לא משהו כבר תקופה, בין היתר יש תחושות ייאוש. אז אולי השיעור יוכל לסייע עם סדק קטן של אור. חשבתי אולי נושאים כמו תקווה/אמון/הנאה יכולים להיות רלוונטים בשבילי.<br> <br> לפני השיעור ישבתי לעשר דקות להקשיב לנשימה, שמתי לעצמי טיימר. ניסיתי להיות עדין, להגיד - גם אם אני כמעט לא מרגיש כלום, זה בסדר, בוא נהיה עם המעט שאני כן מרגיש.<br> <br> זה נתן לי שקט, ועברתי ללכת בעדינות יחף, לשים לב לתחושות כפות הרגליים.<br> <br> אסא - לשים לב שאנחנו לא יודעים מה יהיה בשיעור, לפוטנציאל העשיר.<br> וגם לכך שהדברים שאנחנו מביאים איתנו לשיעור (למשל כאב ראש/עצבות) הם חלק מהשיעור, ולא מפריעים לשיעור. (חשבתי שבמובן מסויים כמובן שהם גם כן מפריעים)<br> <br> לדמיין רמה גבוהה יותר של יכולת.<br> בנושאים נבחרים לדמיין את עצמך / את האחר עם יכולת טובה יותר.<br> <br> אני אמרתי שהייתי רוצה יכולת לאמן את עצמי, ויכולת להרוויח 10000 יותר בחודש. שמתי לב שהמילה יכולת מעוררת בי התנגדות, ובהמשך - שלא תמיד יש לי תחושת רצון לפתח יכולות/לשנות משהו בעצמי.<br> <br> <br> איכשהו הרגשתי שהשיעור ממש נגע בנושא שעליו חשבתי - להרגיש תקווה/אמון כלפי רעיון. חשבתי על זה שיש לי אמונה חזקה בסיפור חלופי - סיפור שאומר שלא נגיש להרוויח 10000 שח, או שלא נגיש לאמן את עצמי.<br> <br> בהמשך השיעור הרפיה תוך כדי דברים אחרים.<br> <br> הרגשתי טוב בכל מיני חלקים בשיעור, שזה כבר טוב בפני עצמו. הרגשתי גם לרגעים תקווה.<br>
                  </details><a href="javascript:history.back()">בית</a>