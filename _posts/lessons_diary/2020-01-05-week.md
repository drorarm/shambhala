---
layout: clean-layout
title:  "מקדש הקונג פו - 5.1.20 עד 11.1.20"
date:   2020-01-05
---
# מקדש הקונג פו - 5.1.20 עד 11.1.20 
שבוע קונג פו<br> מורכב משבע יממות קונג פו<br> המורכבות כל אחת מ-24 שעות קונג פו<br> המורכבת כל אחת מששים דקות קונג פו<br> המורכבת כל אחת מששים שניות קונג פו<br> והמונח &quot;קונג פו&quot; יכול להיות מבלבל ולא מתאים<br> כי הוא בסינית<br> ומתקשר אסוציאטיבית למגוון דברים שאינם בהכרח קשורים אליו תמיד<br> כגון אמנות הלחימה<br> או משמעת חיצונית<br> וכו&#39;.<br> &quot;קונג פו&quot; זהו מונח בסינית, שמשנה את משמעויותיו בהתאם להקשר, בהיותו מורכב מהסימניה &quot;פו&quot; שמשמעה בין היתר &quot;אדם&quot; או &quot;רוח&quot; ומהסימניה &quot;קונג&quot; שמשמעותה בין היתר &quot;אימון&quot; או &quot;תהליך&quot;.<br> אז מה זה, למשל, &quot;דקה של קונג פו&quot;?<br> זה אומר, בעצם, בעברית, &quot;דקה של עצמי&quot; או &quot;דקה של להיות יותר עצמי&quot; או &quot;דקה של תהליכים שלי עם עצמי, המכוונים להתפתחות&quot; ועוד כל מיני פירושים ותרגומים, בהתאם להקשר ולכוונה (התכוונות).<br> המשך שימוש נעים בעצמנו... במה שלפנינו... וברגע הזה.

<details>
                    <summary>יום שני 6.1.2020 - "עלייה זעירה</summary>
                    1. חלק ראשון - כפות רגליים<br> הגעתי בשעה 6:22. חושך. הייתי לבדי משך כ-20 ד&#39; עד שיואב וא&quot;כ דורית הצטרפו. בזמן הזה התמקדתי בעמידה שלי על הרגליים באופן כללי. שמתי לב לאיזה פחד שליווה אותי כל הזמן שעמדתי שם לבד. אפשרתי לו להיות. הוא נעלם ברגע שראיתי את יואב מתקרב, זה מעט השפיע על התנועה הפיזית שלי במרחב. כל עוד הייתי לבד הצטמצמתי על שטח צר קרוב לתיק שלי וקרוב לקיר בניין האופרה (בפינה המעוגלת). העבודה שעשיתי לא הייתה פחות איכותית, רק היו בה פחות אופציות. עבודה על איכות התנועות הזעירות בכריעה, בעמידה על רגל אחת, בהליכה מטדעת של כמה צעדים. תחילה גם הרגשתי מאוד עפופה, מתקשה לעמטד על רגל אחת יותר משתי שניות. מהר מאוד עברתי לעמידה על רגל אחת משך 1 דקה ויותר. התקדמויות זעירות.<br> לאחר הגעתם של יואב ודורית שהשתחררתי. נהניתי מהתחושה המובהקת שאני חלק מ&quot;עדר&quot;. התאמנתי בבעיטות תוך דגש על ניימות תנועת המפרקים. התקדמתי בתשומת לב שלי לאיכות התנועה, שלוקחת בחשבון את מצב הצבירה של הגוף ברגע נתון. התקדמות, עליה זעירה.<br> עם הגעתו של רמי, הודעתי שהשיעור יעבור דרכי. נראה לי שאיש מהם לא זיהה את זה לפני כן, שמחתי על כך. עדיין לא היה לי ברור מה יגיע אלי. לא נלחצתי מזה, או כמעט ולא. התקדמות. &#128578;<br> חוויתי קושי לזהות מה ישמח את אינגריד (חלק מההנחיה שקיבלתי מבן). לא הרפיתי מהחקירה. התקדמתי צעד אחר צעד, קשובה למה שיגיע אלי. לקח קצת זמן, בגלל העפיפות, אבל לאט לאט הגעתי לשם.<br> <br> 2. הליכה<br> הונחינו להתחיל ללכת תוך תשומת לב לאופן ההליכה שלנו, תנועות כפות רגליים, רגליים וגוף. הונחיתי לעבור לכיוון האופרה ולהיות פתוחה להזמנה לעצור במרחב מתאים. עצרנו ליד המעליות. הרחבה המרוצפת הזמינה לכך.<br> הונחינו להעבער כל אחד בתורו שעטר של כ-3 ד&#39; על הליכה (רמי, יואב, דורית, אינגריד). התוצאה הייתה מרתקת. דורית ציטטה את השם מ&quot;מונטי פייטון&quot;:&quot;the ministry of funny walking&quot;. לא היכרתי (מעולם לא הצלחתי להתחבר להומור של מונטי פייטון עד כדי צפייה בסרט שלם, למרות שרבים מחבריי היו משוגעים על זה), אבל התחברתי לרעיון בשיעור. תוך כדי חקירה מצאתי שאני פחות מתחברת לרעיון של לעשות משהו כדי שייראה מצחיק, יותר מעניין אותי לחקור תהליכים ומנגנוני תנועה. גיליתי שכבר הצטברה לי כמות נכבדה של חקירות בנושא ושיש ברשותי רפרטואר מגוון של תרגילים שנגישים לי מאוד. כיף. הליכה על העקבים, קצות האצבעות, בברכיים כפופות, בפיסוק, הצידה, אחורנית (תוך לקיחת אחריאות היכן מניחים את כפות הרגליים). תדר ההנאה החל להתעצם.<br> <br> 3. הליכה לגן דובנוב - עבודה עצמאית<br> הלכתי לתרגל עמידה יציבה על הדיסקית המסתובבת. עטד עליה ועוד עליה זעירה. כעבור 10 ד&#39; הרגשתי כמו גולשת בים.<br> <br> 4. הליכה עד לונדון מיניסטור תוך שיתוף על תובנות<br> הוזכר פחד זעיר מהרגע של נחיתת הרגל על הקרקע, כשרגע לםני כן יש חוויה של נפילה. חלקנו הזדהו, אני גיליתי שזה זר לי. הנאה מרובה מהליכה לאחור. ההבדל בתנועות בין הליכה רגילה לאחורנית. פחד שלא לעמוד בהליכה זריזה. חוויתי הנאה הולכת וגוברת מעצם תנועות ההליכה שלי. <br> עד לרגע הגעתנו ללונדון מיניסטור לא היה ידוע לי לאן נלך: פנימה או לתוך בית קפה. הונחיתי להיכנס פנימה. הרגשתי שחברי חיכו לראות לאן אוביל אותם. תחושת קלילות ופשטות נקיה ומהנה.<br> <br> 5. תרגול חופשי<br> התמקמנו בתוך הרחבה בקומת הקרקע. הונחינו להתארגן, להתרווח (שתיה, שירותים, להוריד שכבות, להתמקם) ולשבח את הגוף. עבדתי על גמישות.<br> <br> 6. שיחה על השנה החדשה<br> בשעה 7:45 הונחינו להתיישב במעגל. כמו להקת רקדנים התקבצנו והתיישבנו, הקשבנו להנחיות: שיחה חופשית על מטרות לשנה החדשה. עלו תכנים מרתקים.<br> - הימנעות מרשימה &quot;קשיחה&quot; של מטרות<br> - העדפה להזמנת תכנים ואיכויות (מאוד נתחברתי לזה): יותר מגע עם הטבע<br> - הגשמת חלויות באמצעות הגמשת החלומות ע&quot;מ לאפשר הגשמה (מאוד אהבתי)<br> - עצם השיתוף על מטרות יכול להועיל בלדייק אותן: הזכרתי שיחה באותו נושא שניהלתי עם יואב (היה נדמה לי שעברו כשבועיים שלושה כשיואב הזכיר לי שזה היה בשבוע שעבר!) שבה ביקשתי להשתחרר מהפחד ויואב הציע לי במקום זה לחבק את הפחד שלי (ולהתייחס אליו כאל חבר טוב). זה ליווה אותי כל הזמן מאז ומאוד הועיל לי וקידם אותי, עוזר לי להיות יותר במגע עם המציאות.<br> - מטרה כללית שלי: להתחבר אל האושר ללא תלות בנסיבות הקיימות. דורית ביקשה דוגמה. סיפרתי על זיכרון ילדות שאני אוהבת מאוד להיזכר בו, מגיל ארבע: הוריי הצעירים (והעטד לא גרושים) החליטו שנצא איתם לטיול אופניים בטבע. אבי הרכיב אותי על הסבל שלו ואמי לקחה את אחותי על הסבל שלה. בצהריים עצרנו ליד שדה שבדיוק קטפו בו את החציר וערימות החציר התייבשו בשמש. אבי בנה לי מעין איגלו מחהילות קש, פרס סמיכה או מעיל והשכיב אותי לשנ&quot;ץ. השמיים היו בצבע&nbsp;&nbsp;כחול עז, השדה זהוב, הכביש שומם. הרגע הזה חרוט אצלי בזיכרון כרגע של שלווה ואושר מושלם.<br> גם סיפרתי על סרט דוקומנטרי שראיתי על חקר האושר (נשיונל ג&#39;יאוגרפיק?) שבו הכניסו נזיר בודהיסטי למכונת סריקה ממוחשבת כדי למדוד את השפעת תחושת האושר על המוח. ניתן היה לראות כיצד השתנה הצבע במיפוי המוח כאשר הנחו את הנזיר לחוות אושר - כמו שיכלו להנחות אותנו להרים יד או רגל בפקודה. <br> השיעור הרשמי הסתיים סביב 8:10 (לא בטוחה, שכחתי לבדוק את הזמן). נשארנו באותה התנוחה בשקט, משך זמן מה, והמשכנו לשוחח. <br> מרגישה שהצלחתי ליצור שיעור שמאוד משמח את אינגריד.<br> אסירות תודה.
                  </details><details>
                    <summary>> > על הסיכו</summary>
                    הסיכום שלי יצא ארוך הרבה יותר ממה שהתכוונתי, אבל כל מה שרשמתי בו היה משמעותי עבורי. אילו רציתי לתמצת היה נדרש ממני להקדיש עוד הרבה זמן לעצם התמצות.<br>
                  </details><details>
                    <summary>ראשון 20:00, 05.01.20 - "עלייה זהירה</summary>
                    השיעור שלי התקיים בביתי. <br> מהשעה 18:40 ועד 21:45.<br> <br> זו בערך הייתה תוכנית העבודה הראשונית שתיאמתי עם בן קודם לכן במייל:<br> התחלה בישיבה מול המחשב. הפניית קשב לגוף.<br> מעבר לעמידה ולעבודה תנועתית נעימה, שיפור הבעיטות ותרגילי כושר גופני פשוטים ומהנים.<br> חזרה לישיבה מול המחשב. הרפייה של העיניים והתחלת עבודה עם השער הפנימי. <br> זה יכלול השלמה של סיכומי שיעורים וקריאה ועבודה עם שאלות ותכנים במרחב השאלות והתשובות.<br> התמקדות בהרפייה של העיניים כל הזמן הזה.<br> תרגול הפורמות הבסיסיות בפורמטים שונים. בין היתר על כריות כף הרגל.<br> סיום השיעור בעבודה קצרה עם התכנים של אקהרט טולה. <br> <br> זו הייתה יותר תוכנית מסגרת ופעלתי קצת אחרת בהתאם למה שהרגיש לי נכון באותו הרגע...<br> <br> בנוסף לחימום, שיפור הבעיטות ותרגול הפורמות הבסיסיות שעשיתי כחלק מהעבודה התנועתית, חלק גדול מהשיעור שלי הקדשתי לתרגילים לשיפור הראייה. זה כלל הרבה עבודה על הרפייה של העיניים, הרחבת &quot;הפיקסלים&quot;, הגברת הקשב והנינוחות בגוף. <br> נעזרתי גם בקריאה בתשובות האלה במרחב השאלות והתשובות:<br> <a href=http://www.tapuz.co.il/communa/viewmsgcommuna.asp?communaid=1718&msgid=3626397&archive=1 target=_blank style=color:blue>http://www.tapuz.co.il/Communa/ViewmsgCommuna.asp?Communaid=1718&msgid=3626397&archive=1</a><br> <a href=http://www.tapuz.co.il/communa/viewmsgcommuna.asp?communaid=1718&msgid=57013857 target=_blank style=color:blue>http://www.tapuz.co.il/Communa/ViewmsgCommuna.asp?Communaid=1718&msgid=57013857</a><br> וגם צפיתי ולמדתי מהסרטון הזה:<br> <a href='https://www.youtube.com/watch?v=jVr2LPLDNqI<br> <br> מצאתי' target='_blank' style='color:blue;'>https://www.youtube.com/watch?v=jVr2LPLDNqI<br> <br> מצאתי</a> גם את השרשור הזה:<br> <a href=http://www.tapuz.co.il/communa/viewmsgcommuna.asp?communaid=1718&msgid=55936645 target=_blank style=color:blue>http://www.tapuz.co.il/communa/ViewmsgCommuna.asp?Communaid=1718&msgid=55936645</a><br> נהניתי לקרוא וזה היה משמעותי אפילו יותר לעבור עליו פעם נוספת.<br> <br> בסה&quot;כ יצרתי לעצמי שיעור מאד רגוע ומיטיב.<br> <br> בתום השיעור שלי יצאתי להליכה לילית קצרה של כעשרים דקות. המשכתי בתרגול הרפייה של העיניים והגברת הקשב לגוף.
                  </details><details>
                    <summary>"שיטה כמוסה", שני ערב, 6.1.2</summary>
                    עם אסא באנסטסיה: חמשת נקודות האור - <br> <br> 1. הקדשת פרק זמן להתקדמות במשהו \ חקירת משהו \ התרפקות על משהו.<br> <br> 2. הרפיית הפריפריה ומתן למוקד להיות. משמע אני נותן למה שיש להיות, ומרפה תוך כדי. משהו כזה.<br> <br> 3. תיאטרון בית הכלא - בית הכלא הפנימי כמשהו שכשאני שם לב אליו, הוא מתגלה באשלייתיותו. האור שלי חושף אותו ככזה. כמחזה.<br> <br> 4. מחשבה מודעת - ביכולתי לחשוב באופן מודע משהו. יש לזה כוח רב. גם משפט כביכול סתמי שאני ממציא. זו התערבות חיובית בעולמי הפנימי.<br> <br> 5. דימוי השמש והירח הפנימיים - המחשבות כירח שמשקף את אורי - אותי. הן בסך הכל גוש אבן שאורי מוטל עליו. אני בעצם רואה את האור החוזר ממנו.<br> <br> ~<br> <br> עם אסא לפני שבן מגיע לנקודת המפגש: משחק שאני מנסה לגעת לו בראש. היה לי כיף. הניסיון להתרכז היה טוב לי. והיו רגעים יפים של ראייה את אסא ואת ה&quot;חורים&quot; דרכם אני יכול לחדור.<br> <br> בן מגיע.<br> <br> מבט בעיניים עם אסא. חווה הרבה אנרגיה עולה וגועשת. צחוק רב משתחרר.<br> <br> fog. flesh. light.<br> <br> משחרר את הצנרת של יכולתי לומר הצלחה. (בעזרת בן). סוג של לעקוף את ה-fog.<br> <br> 19:30-21:30
                  </details><details>
                    <summary>שני ערב 6.1.2020 "שיטה כמוסה</summary>
                    זמני הסשן: 19:15 בערך עד 22:44 בדיוק<br> שותפי לדבר העבירה: ישי, שיר וריב. בן הנחה חלק ממנו.<br> ריב ושיר עשו שיעור כל אחד עבור עצמו. במיקום אחר. <br> <br> לפני: <br> רשמתי לי מספר נקודות שהייתי רוצה לתרגל בדרך אל, תרגלתי אותן. <br> בין היתר בחלק זה: לתת שמות מגניבים ליכולות שברצוני לרכוש. למשל: סליפרי מיינד, או קלריטי אוף פרפס, או Feather light balance. השראה ממשחק מחשב שקצת נתפסתי אליו לאחרונה. <br> הגעתי עם מספר משאלות ברורות לגבי השיעור הזה. לעלות מדרגה כזה, ביניהן. <br> <br> בהתחלה, עם ישי:<br> 1. הוא מנסה לגעת לי בראש, אני מנסה לא להינגע. היה כיף מאוד ומועיל. שוב שמתי לב לחשיבות של בסבלנות, להניח לדברים לקרות, להניח לעצמי להשתפר. <br> <br> 2. אנחנו מדברים על העיקרון של להחזיק עבודה פנימית כלשהי/איכות פנימית כלשהי תוך כדי העבודה. אני מרגיש דבר חשוב מתחיל להתעורר בי. להיזכר בתוכי. <br> <br> 3. ישי מבצע עמידת ידיים בשלמות וקלילות מעתיקות נשימה. זה כל כך יפה. אני מתפעל. אני רוצה גם. <br> <br> בשלב הבא, עם בן, <br> 1. להתחבר אל הדבר בי שיש בו את החדווה הקלילה הזו. למשל בעזרת תנועה. אני בקלות נכנס לזה ונהנה מאוד מתנועות שונות. נזכר שדרך זה אפשר להגיע לאן שרוצים. <br> <br> 2. זיהוי 3 רבדים בי - האני הזה עם החדווה והקלילות. החלק האדיש יחסית, הטכני. והחלק המעורפל והמתנגד. קראנו להם האני, המעטפת והאתם. ויותר מאוחר light, flesh ו-fog. <br> <br> 3. סיפרנו על הצלחות בסבב<br> <br> לאחר מכן קיבלנו הנחייה בעצם להמשיך בהנחייתי, כאשר בשלב כלשהו, לא מאוד רחוק, אסיים את השיעור של ישי ואצא לי אל המסע. <br> <br> בהמשך, אני וישי:<br> 1. המשכנו זמן מה בסבב ההצלחות, כאשר אנחנו מורידים מאוד את הסטנדרט של מה זו הצלחה, כדי לייצר תנועה. <br> <br> 2. עברנו לנו לאנסטסיה ושם התממשה באמצעותנו הנחיה עם כמה נקודות חשובות. שתיכף חלק מהן יפורטו. בדרך שוחחנו על איך תחילת השנה שלנו נראית ומרגישה בינתיים. <br> <br> א. לשים לב לדקות הבאות עלינו לטובה ושאותן ניתן לנצל לכל דבר שרוצים. <br> ב. הטכניקה שקיבלתי בשיעור שבת האחרון. מניח לחווייה הבולטת שבה רוצים לטפל להיות בתשומת לב, ולהרפות את הפריפריה. <br> ג. התבוננויות וטכניקות לטיפול במצב פנימי רועש. מה זה אומר שהערפל הזה איננו ממש אני. <br> <br> 3. שתינו שוקו חם ושייק מנגו<br> <br> לבסוף, עם עצמי:<br> יצאתי לי למסע המחקר, כאשר אני מודע לכך שיש לי את כל הזמן בעולם. ושהולכות מן הסתם להיות כמה תחנות בדבר הזה. נקודות מתוך:<br> <br> 1. המשך ההדרכה משבת על הסיפור הזה של המסע אל העומק. מה אני בעצם מנסה לעשות כאן. למה אני רוצה כזה בכלל. מה זה אומר. כאלה. <br> 2. השתקת המחשבות, הנחה להן. תשומת לב אל השקט. העכשיו מתגלה. אני כאן, במכונה הזו המופלאה. ויכול לדבר בתוך השקט שלה. <br> 3. להניח לעולם להדריך אותי, לקרוא אותו ובו<br> 4. עצירת האינרציה שרוצה לקחת אותי, לקבוע מה יהיה<br> 5. איבחון (בהלם) של חלק בי שכבר ויתר, וחלק אחר בי שהסכים לזה. וואט דה פאק.<br> 6. אבחון חלק בי שמפחד מלהיכנס עמוק מידי, מכל מיני סיבות. לא רוצה להתמסר. <br> 6. איכות התעופה שלי בתוך העכשיו ושיפורה - בהשראת הספר ג&#39;ונתן ליווינגסטון השחף. קונג-פו.<br> <br> בשלב זה בערך סיימתי את הסשן. כאמור בסביבות השעה 22:45.<br> <br> לאחר:<br> כפי שסיכמתי מראש, שבתי אל המיניסטודיו והתיישבתי שם לכמה רגעים. <br> התבוננתי ברשימה שייצרתי לי מראש של מה אני רוצה לעשות אחרי השיעור היום. <br> היא נראתה לי מעייפת ומעצבנת והבנתי שלא תיאמתי אף אחד מהדברים עם עצמי הנוכחי. לא בדקתי איתו שזה סבבה.<br> מיד אמרתי סבבה, אז אולי נעשה גירסאות מקוצרות וחאפלפיות של הכל. ברגע שאמרתי ככה השתחררה המועקה ונהיה לי אפשרי להתחיל לעשות את הדברים. <br> <br> הממ, אני די מבסוט, אני חושב, ממה שיצא מהשיעור הזה.&nbsp;&nbsp;<br> תודה!!!&#10084;&#65039;<br>
                  </details><details>
                    <summary>שני ערב 6.1.20 "שיטה כמוסה</summary>
                    הגעה לכיכר 20:25 סיום שיעור 21:25 <br> איחרתי לשיעור&nbsp;&nbsp;בשל פקקים איומים באזור בלומפילד- לזכור שלא לסוע דרך יפו בימי שני – החלפתי בגדים בחנייה של כיכר אתרים ועליתי למעלה. החברה לא היו. מחשבה עלתה – אפשר לנסוע הביתה, לא היית מהבוקר בבית. אבל היה עוד קול סמוי ששמעתי, ללכת לחפש אותם ולהמשיך&nbsp;&nbsp;את השיעור. ניגשתי לאיש בקיוסק ושאלי אותו לאיזה כיוון הם הלכו הוא שאל- אלו שמתאמנים על העמוד? חייכתי ואמרתי לא ,אלה שמתאמנים בקונגפו- והוא אמר, הם נתנו כמה בוקסים, הוא הצביע על איזור הילטון מה שבמילא רציתי ללכת ואמר הלכו לשם. צעדתי להילטון, עברתי לדשא וחיפשתי את הבנים. המשכתי לעמוד מעל הים, עליתי על הגשר לכיוון הדשא שאנחנו לעיתים מתאמנים. המשכתי לכיוון גן העצמאות ועמדתי שוב מעל הים על יד האנדרטה של הציפורים על שם יהודה. עמדתי והתבוננתי בנוף הכי יפה בעולם- המחשבה הזו היתה צלולה כל כך. הייתי בכל כך הרבה מקומות יפים בעולם אבל הנוף שנשקף מהנקודה הזו שחוף המציצים מתחתי, חוף הילטון כמו בריכה, דקלים ומלונות והמגדל של יפו משתקף למרחוק. מתיקות של נוף שהתחבר לקונגפו, לילדות שמחה, להכרת תודה . עמדתי מספר דקות והתקדמתי לכיוון רחוב ויתקין, כאן ידעתי שהשיעור שלי היום הוא לבד, בשקט הפנימי והחיצוני. המשך העבודה עם עצמי ועם השקט הזה. האורות היו בהירים, הכל היה בהיר ונזכרתי שאסא דיבר על החדות הראייה באימון של יום רביעי ואמר &quot;התעוררנו&quot; הרגשתי שהתעוררתי לרגש נוסף, משהוא נוסף. המשכתי לויתקין, דפקתי בדלת של מור , הבייביסטר הכניסה אותי כי הם לא היו בבית, שתיתי כוס מים קרים והמשכתי במסע דרך בן יהודה והסמטאות של זלטופולסקי. הכל היה נראה כל כך יפה, מקומות שאני אפילו לא הכרתי, בית כנסת וגן משחקים שלא ידעתי על קיומם. המשכתי לא.ד.גורדון, אליו לא נכנסתי ברגל הרבה מאוד שנים. צעדתי לקראת לסל וזו היתה הפעם הראשונה מזה 23 שנה שהרגשתי שמחה בעודי פוסעת&nbsp;&nbsp;בקלילות עם התרמיל לכיוון לסל. מרחוק ראיתי את הבית שגדלתי בו על לסל, המשכתי להתבונן בבתים ברחוב א.ד. גורדון, בהווה , משהוא משמח, דמויות מהעבר שאינם איתי צעדו איתי ביחד. התקדמתי ללסל 8 ועמדתי אל מול הבית שהיה פעם של סבא וסבתא וההורים. ומזה הפעם הראשונה ששמחתי להיות שם היום, שמחתי על הרגע הנוכחי, ורגש של שמחה עלה על העבר ועל הרחוב היפה הזה שגדלתי בו. לפני שש שנים לא הסכמתי להכנס לרחוב מכאב הזכרונות וריב אמר לי על השלט&nbsp;&nbsp;לסל– זה רק שלט שכתוב עליו לסל. ואחרי שחזרתי מארה&quot;ב מיכל ואני צעדנו ברחוב והיה לי קשה כל כך. והיום- איזו שמחה להיות שם. כל כך הרבה טוב ושפע.<br> המשכתי לכיכר אתרים דרך שדרות בן גוריון, ירדתי לנקודה השניה היפה דרך המדרגות שנוף יפו משתקף למרחוק. כאן סיימתי באופן רישמי את השיעור. ואז הסקרנות המשיכה וצעדתי לדק מאחורי בריכת גורדון רק לראות אולי פספסתי את החבורה ואולי הם מתאמנים בדק מעל המרינה והם לא היו – כאן הבנתי שהייתי צריכה להתאמן היום לבד עם השקט הפנימי .<br> איזה שיעור משמח היה לי אתמול.<br>
                  </details><details>
                    <summary>> > ואוו מקסים ומרגש השיעור</summary>
                    נהניתי לקרוא ולדמיין את המסע הזה :) כמה מיוחד
                  </details><details>
                    <summary>יום רביעי בקר 8.1.2020 - "מרחב שקט</summary>
                    6:30-7:55 - השתתפו: אינגריד, יואב, תרצה, רמי. מיקום: לונדון מיניסטור.<br> <br> כשהגעתי היה קר, חשוך, גשם קל. יואב ותרצה הגיעו כעבור 15 ד&#39;.<br> ראיתי שהמדרכה יבשה מתחת לעצים, התמקמתי תחתם. הקשבתי למה שמנסה להגיע אלי: קודם כל ליצור יותר בהירות ושקט. הגוף ביקש להיות בתנועה, מעט דילוגים. הרגליים ביקשו יותר קלילות ושמחה. הלכתי על שורת אבני השפה של העצים כאילו זה קיר דק. הצלחתי לעבור לתנועת רגליים קלילה ונעימה. אפילו הצלחתי לעמוד על רגל אחת בצורה יחסית יציבה.<br> הונחיתי להעביר את השיעור. עדיין לא ידעתי מה יהיה בו. עשיתי סקירה מהירה של המקומות האפשריים לשיעור היום, בדקתי חלופות אפשריות ללונדון מיניסטור, לא מצאתי. אחרי יומיים של שפעת קלה היה לי חשוב להתאמן במרחב מוגן מקור וגשם.<br> <br> לאחר שרמי הגיע, הונחינו להתחיל לצעוד בצעדים קלילים ושמחים אל מקום השיעור. מאוד הצלחתי בכך, ממש נהניתי מעצם ההליכה שהרגישה קפיצית ונעימה.<br> <br> נכנסנו לקומת הכניסה של לונדון מיניסטור. אווירה מעט שונה מזו שהייתה ביום שני, יומיים קודם לכן. פחות אנשים. הפעם יזמתי אני לומר בקר טוב לפנסיונר של דוכן הפלאפל וממש יכולתי להרגיש את שמחתו. הוא בירך אותנו ואפילו אמר שהוא מאוד שמח לראות אותנו. חוויה נעימה מאוד.<br> הונחינו לעבור לעבוד על הגמשת הגוף והשבחתו.<br> כעבור כ-10 ד&#39; הונחינו להתיישב במעגל ולפתוח בשיחה חופשית. חוויתי צורך לאפשר איוורור חוויות. יואב דיבר הרבה, התנצל על כך שלכאורה השתלט על רשות הדיבור, אבל כולן הקשבנו בעניין רב. חוויתי זרימה טובה ומיטיבה מצד כולנו. גם השיחה החופשית הייתה מיטיבה באיזה שהוא אופן. היא פתחה ואפשרה שלווה ונוכחות רגועה.<br> <br> הנחיה חדשה: כל אחד בתורו יקבל מ-3 האחרים &quot;טיפול&quot; פיזי בן 3 ד&#39;, כשהמעיל שלי הוא המרחב הטיפולי. היה מעניין שכל מי שקיבל טיפול לא היה פחות נוכח או פחות קשוב מה&quot;מטפלים&quot;. זה היה כמו צוות שחבריו רק מחליפים תפקידים. ה-3 ד&#39; היו גמישות, לפי הצורך.<br> <br> ישיבה במעגל כשכל אחד בתורו משתף משך מספר דקות, על מה שבוחרים לשתף. <br> כך למדנו שתרצה ליוותה משך יומיים את דודתה שנפטרה מסרטן. שיח שלו ועוצמתי שכולנו התחברנו אליו.<br> רמי דיבר על החמצה בזמן ה&quot;טיפול&quot;, כשהייתה לו אפשרות להזמין התייחסות ספציפית למפרק מסויים ולא עשה זאת. היה נדמה לי שזה היה רלוונטי לכולנו.<br> אני סיפרתי על כך שלאחר השיעור הקודם ביום שני חזרתי הביתה עם כוונה ברורה לרוץ לעבודה, כהרגלי, אבל עד שהגעתי הביתה היה לי ברור שאני חולה בשפעת ושעלי להישאר בבית לנוח. רמי ציין שהאמירה נשמעת מצחיקה. עכשיו ברור לי שאילולא השיעור קונג פו הייתי ממשיכה &quot;להתגבר&quot; והולכת לעבודה ושהשיעור העצים את מצבי ואת התסמינים.<br> יואב, נדמה לי, דיבר על השלווה החדשה.<br> בשעה 7:55, כמעט תוך כדי שיחה, הוכרז על סיום השיעור הרשמי.<br> המשכנו לדבר אבל בהדרגה יכולתי לראות שרמת המודעות ותשומת הלב שהייתה בזמן השיעור מעט שקעה והפכה למשהו מעט שונה, לא פחות טוב אבל פחות מודע ומפוקח.<br> תרצה, יואב ואני המשכנו בשיחה בקפה ארומה. כיף.
                  </details><details>
                    <summary>"ריחוף מלא תקווה", רביעי ערב, 8.1.2</summary>
                    טקסט מ&quot;body source&quot;&#39; עזר לי להכנס לשיעור.<br> ואז השתמשתי בשלוש מילים: גוף, שקט, רעש. <br> והוספתי לכל אחת תנועה מסויימת: חיבור לגוף, חישת השקט, ואיפשור הרעש.<br> ושמתי לב שאפשר לשים כל תנועה על כל מילה.<br> <br> <b>וגם כתבתי לעצמי את זה: &quot;ומה אם זה בסדר, ככה?&#10084;&#65039;&quot;</b> <br> <br> עכשיו השעה הייתה כבר סביב רבע לשש. וקרן הגיעה.<br> התחלנו לשתף פעולה בסבב הנחיות. היה נעים. ובן הגיע כשהיינו ב<b>לנענע את הגוף קלות (קצת כמו תינוק) ולחוש בנעימות הזאת.</b><br> <br> מתוך החלק המנוהל מבחוץ על ידי בן: <br> מצאנו שלוש מילים לשלוש תנועות פנימיות: גוף, זה וdraw.<br> &quot;גוף&quot; מצביע (בשבילי) על חיבור ענוג לגוף.<br> &quot;זה&quot; על אפשור ענוג של כל זה (רעש או מה שלא יהיה).<br> &quot;draw&quot; על הציור הזה (הרגע הזה) שאני מצייר.<br> <br> תוך כדי טיול בסנטר, משתמש במילים האלה. <br> <br> חזרנו מהטיול ויצאנו לטיול נוסף שלושתנו. ישבנו על ספסל, ומשם שוגרנו אל המשך שיעורנו בניהולנו.<br> המשכנו את סבב ההנחיות שלנו. תוך שאפשר לומר לעצמנו מתי שבא לנו את שלושת המילים.<br> השיעור המשיך לפעום.<br> <br> ב20:30 הוא הסתיים. (ליד שולחן התמנון, שנמצא בסמוך למראה המתעתעת).
                  </details><details>
                    <summary>> > ההדגשה הראשונ</summary>
                    אמורה להיות ככה:<br> <br> וגם כתבתי לעצמי את זה: &quot;<b>ומה אם זה בסדר, ככה?&#10084;&#65039;</b>&quot;
                  </details><details>
                    <summary>> > תחילת השיעו</summary>
                    סביב 16:45
                  </details><details>
                    <summary>"ריחוף מלא תקווה",רביעי ערב, 8.1.2</summary>
                    בתחילת השיעור עשיתי תרגילי ראיה ואז התכווננות על רשימה של מטרות שהצבתי לעצמי. אחר כך אני וריב הדרכנו אחד את השני קודם בסריקת הגוף ואז בסריקת החיים.<br> <br> עם בן וריב מתבוננים בשכבות השונות שלנו. אחר כך סבב שבו כל אחד מדריך אותנו במשהו משמעותי. בין היתר היה שם היזכרות ברגע הלידה, התכווננות למטרות עתידיות, עבודה עם השקט ואושר שבנו, חישת הקשר שלנו לכל האנשים האחרים בכדור הארץ, לאפשר לעצמנו להיות עצמנו, להסתכל על שני האחרים תוך כדי שקיעה בטוב, חישת הכח שלנו ושל האנשים האחרים סביבנו, חישת התשוקות שבנו.<br> <br> ממשיכים לעצמנו את השיעור, אני מתייעץ עם ריב לגבי הפעילות גופנית שאני עושה במטרה לצמצם ולמנוע כאבי פריקים, ומסיים לעצמי את השיעור.
                  </details><details>
                    <summary>משיעורי השבוע של</summary>
                    
                  </details><details>
                    <summary>> > ה' 9.1.2020, "צמיחת האנרגיה</summary>
                    מכעשרה לשש עד כשמונה וחצי, בחלק הראשון עם בן ואחריו עם עצמי.<br> <br> בהתחלה הונחינו <b>להיות</b>.<br> בין המיקודים שנעזרתי בהם:<br> <b>+</b> <b>להיות</b><br> הנחיה דומה משיעור יום רביעי (פשוט <b>להיות</b>) עם בן ודניאל, שבעקבותיה חוויתי פרק זמן במיוחד בהיר, פשוט, נטול התעסקויות פנימיות למיניהן.<br> <b>+</b> <b>תקשורת ומהות</b> <br> אני יכול להבחין בדמויות פנימיות ובתקשורת ביניהן (למשל בצוות של שניים שאחד מהם מציע והשני נענה או לא), ובזה שיש להם אותה מהות.<br> <b>+</b> <b>להרפות מהטלפון</b> <br> בחלק האחרון של שיעור יום שני מצאתי את עצמי בחוף יפו בלי טלפון, אג&#39;נדה או מושג ברור מה אני עושה שם, ואיפשרתי לעצמי שימוש טוב בזה. עכשיו (כלומר ברגע שאני מדבר עליו בשיעור יום ה&#39;), נעזרתי בהתנסות הזאת כדי להמשיך להבחין בהשתקעות שלי בכל מני אובייקטים פנימיים (כבמן &quot;סמרטפון&quot; שחלק ממני עוסק בו וחש בהיעדרו), להרפות מהם, לאפשר לעצמי להיאסף אלי.<br> <br> <b>---</b> <br> <br> בהמשך בן עזר לי בשיחה תוך כדי טיול ומעבר לחניון כיכר התרבות, בעזרה לאחרים ובשימוש יותר טוב בעצמי.<br> <b>+</b> <b>להרפות ולהיות</b><br> &nbsp;&nbsp; אני יכול להרפות מהזדהויות שונות, למשל עם דמויות/חלקים שלי (&quot;סכמת הקלפים&quot;), וככה להניח להם ולי לעשות את שלנו יותר טוב.<br> <b>+</b> <b>גישה יותר בקלות למה שאני רוצה</b><br> &nbsp;&nbsp; איך הייתי ניגש לזה בגיל עשר?<br> &nbsp;&nbsp; עבור איזה חלק בי זה? ומי בי מנסה לעסוק בזה כרגע?<br> <br> נוכחות ביומן יכולה לעזור לי ולאחרים.<br> אני מתעד את השיעורים שלי גם בלי היומן, והוא פחות נחוץ לי לתיעוד וחזרה לחומר כרצוני.<br> הוא יכול מאוד לעזור בהיבטים אחרים, למשל - <br> <b>+</b> ללמד אותי להגיש לאחרים חומר כרצוני.<br> <b>+</b> להנכיח אותי עבור אחרים כשירות מלכד, מאפשר.<br> <b>+</b> ללמד אותי פשוט להניח אוכל טוב במקומו בלי שום לחץ נלווה, כך שבאופן בלתי נמנע ימשוך אליו את הרעבים / אוהבי הגורמה.<br> <b>+</b> להיות בעזרתו עבור בית הספר (שמומשל פה לאדם) נוכחות, מודעות.<br> <br> התקדמתי גם בהנגשת אנרגיה לאחרים ולעצמי.<br> בין השאר הופניתי לחוליות מקשרות אפשריות ביני לבין אנרגיה רבה נוספת שיכולה להיות נגישה לי.<br> <br> <b>---</b> <br> <br> <b>מאמץ-על משתלם</b><br> בדרך הביתה על הטוסטוס, כששאלתי את עצמי האם אני עדיין במסגרת השיעור או לא, התפתיתי לסיים אותו. הגעתי לשיעור מבית החולים (אמא מאושפזת שם), הלכתי ונסעתי בגשם, לא די? אבל זיהיתי גם שאפילו המשך קטן יכול להיות מאמץ-על שייתן לי הרבה, ופניתי לסייר בשכונה. יש גן די גדול קרוב לבית שלי שאני מטייל ומתאמן בו מדי פעם, אבל הוא לא מספק אותי והצטברו אצלי עדויות שיש משהו מעבר לו. בעבר חיפשתי קצת את המשהו, אבל הגן נגמר לי ולא מצאתי מעבר לו כלום. הפעם התעקשתי, נסעתי ממש רחוק אל תוך יפו, התעקלתי אל תוך רחוב צר חמוד, והופ, מצאתי את עצמי בגן ענקי נהדר. סיירתי בו לכיוון הבית שלי, ומצאתי מעבר שיוצא ממנו היישר אל תוך הגן הקודם שדיברתי עליו, שהתברר עכשיו שהוא חלק די קטן מקומפלקס הרבה יותר גדול. סיום מושלם לחלק על הנגשת עוד ממני / מהאנרגיה שלי לעצמי.
                  </details><details>
                    <summary>רביעי לילה "ריחוף מלא תקווה" שיעור ביתי 8.</summary>
                    <b>ההנחיות החמודות שקיבלנו:</b><br> טוב, שלושה מוסקיטרים יקרים,<br> <br> אז כל אחד מכם (אעבור להלן ללשון נקבה, כאימון והתנסות נחמדות)<br> <br> מוזמנת לארגן ולתאם לעצמה את השיעור של היום<br> <br> כרצונה!<br> <br> ובלי מגבלות!<br> <br> ורק לשלוח לי ולשתיים האחרות מייל עם תוכניתה<br> <br> כדי שכולנו נהיה בעניינים.<br> <br> הקפידי לעצב לך תוכנית משמחת לגמרי, שממש תאפשר לשיעור הזה להיות מדוייקת עבורך.<br> <br> <b>מה ששלחתי לכולם במייל:</b><br> השיעור שלי היום:<br> <br> 1. ראיית המצב המוגשם של מטרות 2020<br> <br> 2.&nbsp;&nbsp;מילים :)<br> <br> 3. גוף<br> <br> 4. ששת המרחבים<br> דקה סמלית בכל מרחב<br> <br> (הערה: זה יהיה בבית שלי היום, יש לי זמן מוערך שמתכוונת להתחיל אבל גמישה בזמן)<br> <br> <br> <b>השיעור שלי</b> <img src="http://www.timg.co.il/tapuzForum/images/Emo23.gif" alt="|לב|"><br> היה לי מעולה!<br> כל כך שמחתי שעשיתי את 6 המרחבים, זה תמיד יותר קל ופשוט ממה שנדמה לי.<br> היה מעולה לראות את המטרות בזמן המוגשם<br> התנועה הספונטנית היתה נעימה לי<br> ובמילים קראתי את ההשראות החיוביות שכתבתי לי.<br> תודה!
                  </details><details>
                    <summary>שבת 11.1.20 - "צמיחה מוסכמת</summary>
                    הגעתי לשיעור באיחור, אחרי שיחת טלפון מאוד טעונה. והייתי במצב רוח אפוף וכעוס. סיפרתי לאסא על כך במשפט, והוא הזמין אותי לתרגול משותף מפורט בנושא שיחות טעונות. זה היה מאוד מפתיע ומדויק עבורי, ומרשים שמכל כך מעט מידע, אסא הצליח לייצר כזו הדרכה ארוכה ומשמעותית שעזרה לי לחזור לחיבור ולהנאה מהשיעור.<br> <br> במקביל להדרכתו, נתתי לעצמי לבעוט ולאגרף באוויר, וגם זה תרם לפריקת המתח הרגשי שהיה בי.<br> <br> אסא הסב את תשומת ליבי לכך שבשיחות טעונות, מופיעה בנו אנרגיה שאינה אנחנו, אבל קל להתבלבל ולהזדהות איתה, והיא שייכת לשדה שהאנושות בכללותה מתמודדת איתו כיום, שהייתי מכנה אולי בשם אגו. ניתן לזהות אותה ע&quot;י כך שלא נעים לנו לחוות אותה, והיא מקשה עלינו לראות את האדם האחר, ויש לה תחושה כמו של יריבות או כיווץ או כאב. אסא הנחה אותנו לדמיין וממש לחוש בדמיון מקלחת או אמבטיה של אור לבן, ששוטף בעדינות עלינו ודרכנו, ומנקה את כל מה שלא נחוץ לנו. האור חודר רק למקומות שאנחנו מסכימים שיחדור אליהם. דמיינתי שזה זורם אל האדמה והיא סופגת ומכילה את מה שלא נחוץ לי. מה שאנחנו עדיין מזדהים איתו לא יקבל שטיפה וזה בסדר כי זה מגן עלינו, למשל אם יש פגיעה או עלבון שנחוץ לנו לשמר כחלק מהזהות שלנו, כי אנחנו לא יודעים עדיין מי נהיה בלעדיהם. יש אנשים שבונים את זהותם סביב פגיעה מסוימת וזה יכול להיות לא נעים ומבלבל אם ישחררו אותה לפני שהם מגבשים זוית אחרת לחיות דרכה.<br> <br> הצטרפנו לבן ולישי שקפץ לביקור, ועברנו להשתפר ביחסינו עם הקרקע - תרגיל של לעלות לעמידה ולרדת אל הרצפה. היתה לי הצלחה של להגיד לכולם לעלות מהרצפה כשרציתי, גם לנוכח משיכה חזקה להמשיך לשתוק ולהיות פסיבי.<br> <br> למדנו להוריד אדם אחר לרצפה ע&quot;י סיבוב כף היד שלו פנימה במפרק והצידה אל מחוץ לגופו, מבלי להתכופף כדי לא לקבל ממנו בעיטה בראש.<br> <br> למדנו להניף אדם אחר ע&quot;י תפיסת ידו שממול ליד התופסת (=לא נגדית), הפניית הגב התחתון אל בטנו, התכופפות ונשיאתו כמו שק תפוחי אדמה. הצלחתי לראשונה בחיי להניף אדם במשקלו של אסא. למחרת נתפס לי כואבות שריר בגב, כנראה מההנפות, אבל זה היה שווה את זה בשביל תחושת ההישג <img src="http://www.timg.co.il/tapuzForum/images/Emo13.gif" alt=":-)"> אולי עדיף שאעשה יותר חימום לגב בעתיד.<br> <br> רצתי להטיל את מימיי ובדרך עלצתי ואתגרתי את עצמי בדילוגים של 5 מדרגות בכל גרם, והרגשתי קליל, אנרגטי ושמח, ואפילו הרגשתי שאת חצי המדרגה האחרונה אני מרחף בכוח המחשבה.<br> <br> שיתפנו במעגל בהצלחות מהיום. הצלחתי לשפר את הדרך שבה הצגתי הצלחה מסוימת, לצייר אותה במילים חיות יותר. בן שיתף בהצלחה שקשורה בהורדת מים בשירותים, והסתמיות של הפעולה ותיוגה כהצלחה מסחררת עזרה לי לראות משהו עמוק לגבי גמישות מחשבתית, משחקים תודעתיים, חופש בלהתענג על החיים עם פחות רצינות. וכאשר בן שיתף אותנו במחשבה מצחיקה שלו לגבי אחת המשתתפים (אני לא מציין את שמה, כי לא בדקתי איתה אם זה יפריע לה), שהיא לא כמותנו, הבנים בשיעור, שאנחנו רווקים וחסרי ילדים ו&quot;ארחי פרחי&quot;, אלא היא &quot;השקיעה&quot; ויש לה ילדים, פתאום נפל לי איזה אסימון גדול ויכולתי לראות את המשחק של החיים בצורה משועשעת ופחות כבדה ואת התפקידים שאנחנו לוקחים על עצמנו עם פחות פרשנויות וקורבנות ושיפוט. משהו חדש נוצר לי בראש באותו הרגע, ונפלטה לי צעקה משוחררת כזו, וחוויתי שקט.<br>
                  </details><details>
                    <summary>רביעי בוקר 8.1.2020 "מרחב שקט</summary>
                    שעת הגעה: 06:40 <br> עם אינגריד, תרצה ורמי<br> בערב לפני השיעור הרגשתי גופנית שאשמח למתיחות ועבודה גופנית. <br> בנק׳ המפגש קר וגשום, עבודה קצרה בנקודת המפגש. <br> שינוי מיקום, צעדים קטנים ועליזים, תוהה על מה זה אומר ועצם התהיה לוקחת אותי לחקירה מרתקת של הצעדים. <br> לונדון מיניסטור - שדרוג הגמישות. קר הבוקר. מאתגר את התנועה בהתחלה. בהמשך אני נעזר בקצב של הנשימה כדי להכניס את הפעילות לאיזו מסגרת. מופתע מכמה זה זמין לי. גם עכשיו בעת השארת העקבות. <br> נשימה - פסקה חדשה.<br> ״זהו שולחן הטיפולים שלנו״ אינגריד פורסת מעיל על הרצפה. <br> אני לא משוכנע שהייתי רוצה לקבל טיפול אבל הבוקר אני מתנסה לי בתחושה בכמה סוגים של מגע, התכווננות פנימית.<br> כשמגיע התור שלי, אני חווה כמה דברים מפתיעים. <br> לרגעים שלושת הפרטנרים הופכים לישות אחת רב זרועית שממנה מגיעה אלי עבודה מיטיבה. למרות נסיונותי, אני מזהה שאני לא מצליח לשחרר לחלוטין את הידיים והכתפיים שלי. בהחלט שונה לחלוטין ממה שציפיתי.<br> שיחה חופשית במעגל. עולים מספר נושאים, בבוקר הזה ועם הפרטנרים האלו, אני חווה כאילו כל נושא שעולה, ללא קשר לנסיבות, מהווה בשבילי איזשהו שער משמעותי. <br> עובר אליי איזשהו מסר/תובנה שלעיתים קרובות יותר ממה שנדמה לי, הקפיצה אל השלב הבא, היא קלה, המאמץ רק מעכב אותה. <br> סיום שיעור ב 08:08
                  </details><details>
                    <summary>שני בוקר 6.1.2020 "עלייה זעירה</summary>
                    שעת הגעה 06:35<br> משתתפים איתי: אינגריד, דורית ורמי<br> בוקר, קר. מאמץ מחדש את נקודת המפגש כאתר לשיעור.<br> 17.1.2020<br> מנסה לשחזר את השיעור שבוע וחצי מאוחר יותר ומתקשה. <br> יש לי אמנם את העקבות של אינגריד כנקודת התייחסות. עם זאת, אני משתדל להעלות את העקבות שלי לפני שאני מתבונן בעקבות שהשאירו הפרטנרים שלי.<br> מהשיעור זכור לי חיקוי מוצלח של דורית למונטי פייתון, Funny Walking שבאותו בוקר משום מה המחשבה על תרגול של זה נראתה לי מבעיתה. הדבר האחרון שהתחשק לי באותו רגע היה לנסות להצחיק מישהו. מעניין למה זה? למה בעצם לא?!<br> אני זוכר ישיבה יחד בלונדון מיניסטור על מטרות ל 2020 <br> משום מה עדיין לא התעכבתי לרשום מטרות, למרות העובדה שעם סיום 2019 עברתי על רישום המטרות שעשיתי ל 2019 ונוכחתי שבסופו של דבר הגשמתי גם מטרות שבעת הרישום נראו לי מדומיינות עד הזויות. <br> עוד עולה בי עתה סוג של הערכה מחדש ליכולת שלי להתמיד ולהשאיר עקבות בצורה די עקבית, אני חייב לציין שבדרך כלל ללא הרבה מאמץ. <br> אני אשתמש בישיבה הזו כדי להניע תהליך של רישום המטרות או שמא המשאלות שלי ל 2020<br> גם זה סוג של שיעור.
                  </details><details>
                    <summary>"עלייה זהירה" ראשון 5.1.20 שיעור של 1</summary>
                    שיעור בית<br> שיעורי מתחיל ב 17:45<br> <br> כאב רגשי גדול עולה<br> מניחה בצד את התכניות לשיעור<br> מרגישה את הגוף<br> פשוט להיות<br> <br> הפוגה בשיעורי ב 18:15
                  </details><details>
                    <summary>ראשון ערב, 5.1.19 "עלייה זהירה</summary>
                    שיעור בבית, ובמקרה גם באמת הייתי בבית בשעה המקורית של השיעור. ההנחיה שקיבלתי במייל הייתה לבנות לעצמי את השיעור וזה מה שבניתי: <br> שעת התחלה מתוכננת 17:30<br> לקרוא ביומן השיעורים, ולכתוב על השיעור הקודם<br> אנצל את ההזדמנות לגשת גם למרחב השאלות, ולראות מה אני יכולה לקחת משם<br> לחזור לטקסטים שכבר קראתי והשפיעו עליי ולהנות מהם פעם נוספת<br> -כללים: לנסות להתרכז בכל תרגיל שאני עושה באופן מלא, ממש להשקיע בו<br> -הוספתי לתוכנית גם תרגול של בעיטות, חזרה על שלושת הפורמות הבסיסיות הראשונות, חזרה על חמש החיות<br> -דגשים: להשתפר בעבודה של אומנות הלמידה, לראות איך אני ממצה מכל תרגיל את מלוא הלמידה שהוא יכול להעניק לי <br> <br> עקבתי אחר ההנחיות שנתתי לעצמי, לא הרגשתי שיפור ניכר באומנות הלמידה וזה הוביל אותי לרצף מחשבות שיהיו שייקראו להן מתפלספות. עזבתי את השיעור בתחושה מבולבלת ומפוזרת בשש וחצי.<br>
                  </details><details>
                    <summary>יום רביעי בוקר 8.1 "מרחב שקט</summary>
                    יואב אינגריד ותרצה ואני..<br> בין היתר שלושה מטפלים ברביעי לפי בקשתו..<br> לאחר מכן שיחה מועילה מאוד..<br> בין היתר שתפתי שלא אמרתי שכואבת לי הכתף,<br> ושאשמח לטיפול עדין בה.. הזכיר לי סיטואציות<br> מהעבר..
                  </details><details>
                    <summary>יום שני בוקר 6.1.2020 "עלייה זעירה</summary>
                    <br>  <br> הגעתי לשיעור ואינגריד מיד התחילה אותו..<br> היו גם יואב ודורית.. הליכה היה הנושא הראשון,<br> ובהמשך עצרנו וכל אחד מאיתנו העביר מספר דקות<br> על הליכה.. לאחר מכן היה מוזר לי שעלתה שאלה<br> אם היה לגיטימי להרצות על הליכה כהעברה של התרגיל<br> למישהו מאיתנו.. היה נראה לי שללא ספק כן,<br> וניסיתי למצוא מקום בתוכי שמאמין שרק עשיה ותרגול<br> היו לגיטימיים בהתחשב בנסיבות..<br> בהמשך היו שיחות מקסימות לגמרי על אירועים מעברנו,<br> ומאוד שמחתי שלא ניסיתי ל&quot;טפל&quot;, אלא הצלחתי לחבק..<br> לא שזה לא טיפול.. אבל זה נראה יותר עוזר באותו זמן..<br> <br> באהבה,<br> <br>
                  </details><details>
                    <summary>ראשון ערב 5.1.2020 "עלייה זהירה</summary>
                    השיעור התקיים בבית,<br> אלו היו קווי המתאר הכלליים של השיעור:<br> חזרה מספר פעמים על איזושהי סדרת תנועות, אולי ברכת השמש ביוגה, או כמה תנועות מחמשת הטיבטים<br> עבודה עם יומן השיעורים - חשבתי להשלים השארת עקבות של מספר שיעורים אחרונים (שכתובים כנקודות במחברתי, ואני רוצה לכתוב אותם בקובץ word באופן שהכי ינגיש לי אותם להמשך עבודה ואז לתעד ביומן) אנסה להתרווח בגוף תו&quot;כ ולהיות רפוי ונינוח<br> שהייה קשובה במנח עמידה במשך זמן מה<br> ולסיום השיעור מספר דקות של מדיטציה בישיבה (חישת הנשימה והגוף, ואולי גם נוכחותי שלי)<br> <br> השיעור היה נעים, הקדשתי זמן מה לכל חלק שקבעתי, וסה&quot;כ הרגשתי שמצבי משתפר תו&quot;כ השיעור<br>
                  </details><a href="javascript:history.back()">בית</a>