---
layout: clean-layout
title:  "מקדש הקונג פו - 27.1.19 עד 2.2.19"
date:   2019-01-27
---
# מקדש הקונג פו - 27.1.19 עד 2.2.19 
על נתיבנו הזוהר<br> פסיעותנו השקטות<br> מודעים לרובד הנצח הבלתי משתנה שבו לא צעדנו מעולם ולא עזבנו אף פעם

<details>
                    <summary>"היכן היסודות?", שני ערב, 28.1.1</summary>
                    משעה 19:15 עד 22:30.<br> חלק מהשיעור בכיכר אתרים, חלק בהליכה, וחלק במיני סטודיו של אסא.<br> <br> הגעתי ב19:15 ושהיתי לי בנקודת המפגש. באיזשהו שלב גם התחלתי להתנסות בתרגילים שאני זוכר.<br> <br> אסא התחיל לי את השיעור הרשמי סביב 19:45 אני מניח.<br> <br> פנינים מהשיעור:<br> <br> 1. עבודה עם האנרגיה שבתוכי. לתת לה מקום.<br> <br> 2. עבודה עם ה&quot;פרצופים הפנימיים&quot;. שם לב לפרצופים פנימיים שמתבטאים בכל מיני רגשות מתחלפים. צופה בהם. ההזדהות איתם פוחתת עקב כך.<br> <br> 3. עבודה עם נוסחה משולשת: מנוחה, התבוננות והוויה, ואימון ולמידה. פשוט נותן לה להנחות אותי זמן מה.<br> <br> 4. מתכונן לטיול עם אסא. בוחר בהתכווננות של להתחיל מחדש.<br> <br> 5. טיול עם אסא: שיחה על תהליך ההתפתחות שלנו. משתפים אחד את השני ברצונות שלנו בחיים. עולים לי כמה דברים:<br> 1. לאהוב ולהיות נאהב יותר.<br> 2. להיות יותר בסנטר שלי, יותר בטוב, יותר יציב.<br> 3. לתת ולקבל יותר, גם ספציפית דרך המוסיקה.<br> 4. להרוויח מספיק כסף לכל צרכי בהנאה.<br> 5. להנות יותר, לעשות יותר דברים שאני נהנה בהם.<br> <br> 6. בשלב זה אנחנו כבר במיני סטודיו. משתפים אחד את השני באתגרים בחיים שלנו. שיתופים שלי:<br> 1. אני לא עצמאי כלכלית ומרגיש שזה משפיע על עצמאותי באופן כללי ועל תחושת החופש שלי.<br> 2. יש הרבה רגעים ביום יום שלי בהם אני לא יודע מה לעשות עם עצמי, אני חש טרוף דעת שכזה, עובר מדבר לדבר, לא מצליח לבחור להתמקד במשהו ספציפי.<br> 3. שליליות שקיימת בי ולעיתים מכסה על הכל, וכמו אוחזת בי.<br> 4. התחושה שאני קצת תקוע בשלב ילדותי שלא מאפשר לי כל מיני דברים.<br> <br> 7. עזרנו זה לזה עם האתגרים שלנו. זה היה כיף.<br> כמה פנינים מתוך העזרה הזאת:<br> 1. אפשר לחוש את המחשבות כמו שהן. <br> 2. אפשר לחוש את השליליות כמו שהיא.<br> 3. אם זה מרגיש כמו ארס, זה ארס. (בהקשר לשליליות).<br> 4. זה לא שחור ולבן. אפשר להיות נתמך כלכלית ותוך כדי לחוש עצמאות וחופש. זה נכון גם לגבי הרבה נושאים.<br> 5. ברגעים שבהם אני לא יודע מה לעשות עם עצמי, יש את האפשרות שאני כבר מכיר, לעצור לרגע או לכמה רגעים ופשוט להיות עם הכל. כמו שזה.<br> <br> עוד בשיעור השתתפו: שיר, עדי, יובל, נדב, ירון וריב (שלא ראיתי אותו).<br> <br> תודה (:
                  </details><details>
                    <summary>"צמיחה אישית", ראשון ערב, 27.1.1</summary>
                    תחילת השיעור שלי ב-19:35. עברתי את השיעור ביחד עם בועז ויניב, כשכל פעם מישהו אחר מאתנו מנהל אותו, לפי סבב, בהתאם למה שרוצה לעבור באותו זמן.<br> השתתפו בשיעור בנפרד מאתנו: נועה, דרור וריב.<br> <br> עבודה חופשית עם תנועה.<br> תנועה עם דגש על גמישות.<br> תרגיל לשיפור הראיה - מיקוד בנקודה כלשהי במרחק, הרפיית הגוף והמבט. הסתרת אחת העיניים עם היד, כשבעיקר מסתירים את העין הדומיננטית.<br> <br> סבב של הדרכות קצרות שמטרותיהן: שיפור הבריאות והגברת הנגישות של תרגילים אלו לאורך היום.<br> הזזות בשלושה, מתוך הקשבה לעצמי ולאחרים.<br> תחושת &quot;חוסר נוחות קיומית&quot; - עבודה משותפת סביב העניין הזה.<br> <br> חתירה לשיפור במצב הפרנסה והרווחה הכלכלית, כתיבה של רצונות בעניין לשנת 2019, שיתופים.<br> חישת עצמי ורצונותיי, לאפשר הטמעה של החומר שהתקבל בשיעור, מה עוד ברצוני לחוות?<br> הנחיות קצרות (מי שרוצה מנחה) בנושאים שהועלו.<br> <br> היה טוב<br> סיימנו קצת אחרי 21:20<br>
                  </details><details>
                    <summary>שני בוקר 28.1.19 ״סוד הבנייה</summary>
                    שעת הגעה 06:25 <br> הנחיות לשיעור עם נועם. סוגי הזנה והתאמה שלהם למקבל. הזנה לתינוקות, הזנה לבוגרים. היופי שבפשטות. לתת את התנועות כמו שהן בפשטות ללא פרשנות, הסבר או הרחבה ולאפשר לתלמיד לקבל אותן. טעויות נפוצות בהסבר ראשוני (כדוגמת תאור הבעיות המתעוררות, בעיות שאינן חלק מהעולם של מי שלומד, אלא שיקוף (מיותר לשלב זה)&nbsp;&nbsp;של המלמד)<br> ההנחיה המרכזית שלי היא ההנאה שלי ושל נועם.<br> שינוי מיקום, גינת דובנוב, בסככה בגן השעשועים. חימום, מתיחות, בעיטות. פשטות, מעט מילים, ריכוז. הדגמה קצרה וותרגול על בעיטות מבפנים החוצה ומהחוץ פנימה. עבודה יחד על פורמה ראשונה. פשוט לעשות אותה. אני במיקומים שונים יחסית לנועם. מתבונן על התחושה ורמת הריכוז שלי בכל מיקום, כיצד זה מועיל או מעכב לנועם. היה לי מהנה לתרגל את התנועות האלו בפשטות שלהן. הדגמה ותרגול קצר של בעיטת סיבוב. תרגול של טכניקה, הסטה ומרפק לחזה. תרגול בשניים. היה מהנה לראות את התרגול הראשוני של נועם, התחלפנו, וכשהתחלפנו שוב, ההסטות שלו קיבלו עוצמה ומהירות. נכנסנו לעבודה טובה. היה ברור ששנינו נהנים. <br> עבודה פנימית, קשב לנשימה, הודיה. סיום שיעור לנועם 07:40 <br> שינוי מיקום ללונדון מיניסטור, בן ואינגריד. בניה והריסה. עבודה (לא פשוטה) על הסרת מטענים רגשיים מיותרים מהמילה הריסה. נתפסה, נתפסת אצלי כמילה בעלת קונוטציות לא חיוביות. משהו אגריסיבי, הרסני. לאט לאט יכולנו לראות את ההיבטים החיוביים בהריסה. מושגים נלווים - התפוררות, התפרקות, התמוססות, <br> גניבה, השאלה, נדבה - היה לי מרתק לאחר העימות שלי אתמול עם גנב אופניים שתפסתי על חם. <br> שיחה חופשית על הנושא. לקח קצת זמן ויכולתי לראות שנושא ההריסה כחלק בלתי נפרד מהבניה הוא משמעותי. אני מזהה את ההתנגדות הפנימית שלי להריסה, הנטיה הטבעית היא לאגור, לשים בצד, אם אפשר גם וגם אז למה לא?<br> דברים שהייתי רוצה להרוס כרגע במסגרת לימודי הקונג פו. תרגול מעניין.&nbsp;&nbsp;עלו לי כדוגמה: התייחסות לנושא הגמישות, ההפרדה בין עולמות&nbsp;&nbsp;ֿהתחושה, הרגש, לעולם המילולי הפנימי, מגבלה בביצוע קפיצה של 360<br> סיום שיעור 08:45<br> <br>
                  </details><details>
                    <summary>רביעי בוקר 30.1.19 ״בריאת בריאות</summary>
                    שעת הגעה 06:25<br> תחילת עבודה עדינה. תנועה מיטיבה. קשב לרובד בריאות. זיהוי שהוא לא מילולי, נינוח ברובו. אינגריד מצטרפת מתחילה בעבודה. אני אמור לצרף אותה. מחליט במקום הנחיה לשאול אותה על העבודה שהיא עושה. היא בעבודה דומה עד זהה. פשוט מוסיף לה את המימד של העמקה. קל ופשוט.<br> תרצה מגיעה. היא לא שם הבוקר. עם הנייד, טרודה. מחליט להמתין עד שיגיע הזמן. רמי מגיע ממש דקה או דקתיים לפני 06:45 שינוי מיקום תוך עבודה מיטיבה. <br> מתבונן ויכול לזהות את רמת הקבלה שכל אחד מאיתנו מאפשר לעצמו. יכול לדמיין מצבים שבהם הייתי כביכול מתעצבן מזה שלא כולם מוכנים במידה ה״ראויה״ כביכול. מין קול כזה של ״זה לא בסדר״. <br> הבוקר מתאפשר לי מבט יותר רגוע, מקבל (עולה לי גם חומל). יכול לראות את עצמי בכל אחת מרמות הקשב. מגיעה אליי עוד איזושהי הבנה בנושא ההתקדמות, השלב הבא, אני זה שמאפשר או עוצר את ההתקדמות של עצמי. מצליח לראות הבוקר בבהירות טובה יחסית את עצמי בשלב הבא. יש שם משהו יותר נינוח, רגוע, גמיש.&nbsp;&nbsp;נהנה מההשתקפות שכל אחד מהפרטנרים מאפשר לי פשוט מעצם נוכחותו. <br> משתעשע בסימולציות עם עצמי של איזו הנחיה תהיה מתאימה ומקדמת לכל אחד. מנסה לדמיין כל אחד מהם ברמה הבאה שלו. דיאלוג קצר עם תרצה, משתף אותה בזה. <br> מבקש מרמי להנחות אותנו. שם לב להקדמה שהוא נותן לפני ההנחיה. יכול לראות שם את המאמץ המיותר. תודה. <br> עמידה ללא תנועה במקום. אני מרגיש כוחות פנימיים שעולים בי אחרי זמן, תחושה פיזית שיוצרת אי נוחות. לפיתה פנימית כזו בבטן, דומה קצת לתחושה בזמן פחד אבל מעט שונה. מתבונן בתחושה. הבוקר זרמתי איתה בסופו של דבר וזזתי. עם זאת היה מעניין להתבונן בה. לגלות אותה. יש בה עוצמה.<br> בן מצטרף - מקשר בין היכולת לעמוד לבין יכולת בקונג פו. הכוונה מסייעת עבורי. <br> טיפוס על המתקן. ישיבה נוחה בשמש - הענות לכוח המרפא של כדור הארץ. להרגיש את הנוכחות שלו. זה נעים.<br> ירידה מהמתקן. שיחה חופשית ושיתוף עם אינגריד. סייע לי לקבל בהירות טובה יותר של השיעור שעברתי, <br> זיהוי של נושאים נוספים להריסה, בהמשך לשיעור מיום שני.<br>  (לדוגמה עמדה פנימית מבוססת של No pain No gain) עמדה שלעתים חוסמת דברים שמגיעים בקלות. זו עמדה עמוקה. במידה ובמקרה, זה כן מגיע בקלות, היא עוברת לשלב ב׳ (where is the catch?) השיחה עזרה לי להבחין בה. <br> סיום שיעור 08:45
                  </details><details>
                    <summary>שלישי ערב 29.01.2019 "תנועה לעצמי</summary>
                    השיעור התחיל ב8:45 בברכה<br> לאחר מכן הוא כלל עבודה על שלושה טקסטים, כאשר כל טקסט שימש כמעין מקפה מסויימת עבורי. מקפצה ראשונה לרגישות ותשומת לב. מקפצה שניה למודעות, מקפצה שלישית, למיקוד ותשומת לב.
                  </details><details>
                    <summary>שני ערב 28.1.19 "היכן היסודות?</summary>
                    שיעור מוצלח מאוד ברובו<br> שהחל עבורי באיזור 19:30<br> והסתיים בסביבות 22:30<br> <br> נוכחים בו מלבדי ריב, מיכל, ישי, שיר, נדב, ירון, יובל, ועדי<br> <br> בחלקו הראשון כתבתי לי את המטרות הגבוהות ביותר מבחינתי כרגע בחיי והקדשתי להן את השיעור. <br> <br> כשהגעתי כבר היו שם שניים מהם ומיד לכשסיימתי את החלק הראשון, ואפילו מעט לפני כן התחלתי את שיעוריהם. בהדרגה הגיעו עוד ועוד חברים ושיעוריהם התחילו. השיעורים החלו באותה הצורה בגדול - מספר דקות ניתנו להם עם עצמם בטרם תחילת השיעור, ואז השיעור החל. עם רובם בשאלה על העבודות האחרונות שבהן נתקלו - בשיעורים או מחוצה להן - שהיו להם זוהרות במיוחד, ואז מעין צמיחה אורגנית של השיעור מתוך נקודה זו. הדבר הזה יצר ביעילות מעין חצר נעימה שבה מתנהלים שיעורים נפרדים לכל אחד. נעתי בין השיעורים, שואל שאלות ונותן הנחיות. כמעט בכל המקרים השיעורים שנוצרו היו מיטיבים ועמוקים.<br> <br> השיעורים של כולם היו קצרים. וכשהסתיימו יצאנו ישי ואני למסעונצ&#39;יק שהסתיים במיני-סטודיו. עסקנו בבחינת המטרות שלנו ובהתבוננות בהתנגדויות השונות שלנו. בכל המקרים שהעליתי ניתן היה להבחין במעין מבנה של שחור-לבן שמאפיין את ההתנגדויות האלה. חופש-וכליאה, עצמאות ותלות, וכיוצא באלה. היה מאלף לראות כיצד בכל המקרים המתח נוצר על ידי החלוקה הזו. אם ככה, אז ככה ואם ככה אז ככה. כאילו שאין אפשרות של גם וגם, כאילו החיים באמת מחולקים בצורה כזו לכן ולא. מזכיר לי עכשיו את אובי וואן (only the sith deal with absolutes). <br> <br> אבחנה אחת חמודה שנזכרתי בה הייתה התזכורת לכך שמה שמרגיש כמו רעל (מחשבתי) הוא אכן רעיל. ארס מרגיש כמו ארס, משהו טוב ובריא מריח טוב וטעים. אולם אם נוצרת התבוננות המזהה את האנרגיה השלילית כאנרגיה, הרעיל הופך אז לאנרגיה נייטרלית שניתן לטפל בה, ואפילו לתרופה.<br> <br> תודה!!
                  </details><details>
                    <summary>ד' לילה 30.1.19 "התמדה שקטה</summary>
                    שיעור קסום<br> החל עבורי מעט לפני השעה 21 (20:57 כזה)<br> והסתיים בשעה 1:46 <br> <br> היו בו מלבדי גם שיר וירון<br> <br> בחלקו הראשון שהיה ארוך למדי, לקח לי זמן מה להתחבר ולהיכנס. התמקדתי מאוד בבית בלדמיין ולהרגיש את שני החלקים האחרים ושכחתי קצת לקחת בחשבון שייתכן ויהיה לי זמן מה בטרם יתחיל החלק המשותף לי ולאחרים. <br> <br> המשכתי במחקר שלי על פורמת אגרוף ארוך 1. אני מאוד אוהב את הידע האצור בה על ייצור עוצמת חבטה לכל מיני כיוונים. ובכלל, אחד המיקודים הראשונים והחשובים שלי בעבודה איתה בשלב זה הוא לעשות לי אותה מאוד כיפית וחלקה כזו. <br> <br> החלק השני<br> כשהחבר&#39;ה הגיעו התחלתי את שיעורם כמעט מיד. מעט לאחר כששניהם היו בתוך השיעור, לקחנו את התיקים ועברנו לאיזור הפיל הלבן (שמסתבר שיש המכנים אותו &quot;מרכז לחינוך מדעי&quot; בטח גם על שם מישהו, אבל לא הסתכלתי). תרגלנו בדרך מגוון של תרגילי בסיס בהפניית הקשב לגוף. כשהגענו, הם קיבלו הנחיה לחקור סוגים שונים של הקשבה לאדם אחר, בתוך סביבה של שיחה חופשית. לאחר חלק זה הם עסקו מעט בלנסות לגעת בכתפיים של האחר ולא להינגע בהן, ובמחקר בהזזות. לאחר ששיעורה של שיר הסתיים (היה לה גג הערב) המשכתי עוד זמן מה עם ירון בתרגול של לנסות לגעת באגרוף ביד פתוחה בזמן שהשני מנסה להזיזה בטרם תינגע, ועוד סשן נהדר של ניסיונות נגיעה בכתפיים. סביבות עבודה משתנות בעיניים עצומות סיימו את שיעורו של ירון.<br> <br> החלק השלישי<br> לאחר מכן יצאתי לטיולצ&#39;יק מופלא. ליוו אותי בו בין היתר שתי התכוונויות. אינני יודע כמה זמן הוא עתיד להימשך ואינני יודע כמה עמוק הוא עשוי להגיע. מידי פעם התחברתי להתכוונויות אלה ווידאתי שאינני מניח לעצמי איזה גג בשני המובנים האלה. אחד הדברים שעשיתי כמעט מיד היה לקחת את עצמי לאכול, תוך שאני יודע שייתכן שהשיעור הזה עתיד להתארך. בזמן שאכלתי צפה לפני תמונה של גן אחד (אקרא לו לצורך העניין גן החתולים), ולאחר שסיימתי נעתי לכיוונו - עובד עם שתי ההתכוונויות שלי. <br> <br> עוד לפני שהגעתי אליו, לקחתי איזו פנייה שנראתה לי יפה במיוחד ופתאום התיישבה עלי מוזה שמחה ונהדרת שהלכה וצמחה בין היתר בהשפעת העבודה שעשיתי, ומצאתי את עצמי מתיישב על ספסל ויושב ללא תזוזה זמן ארוך. נהנה מאוד מהיופי שסביבי, והשקט, והעומק. תחושה מתוקה מילאה אותי - דומה לזו שחשתי בנקודות שונות בטיול שעשיתי באמצע החודש לכבוד יום הולדתי. מין חופש נפלא ושקט כזה. עם צלילות מיוחדת. כשעצמתי את העיניים והתמקדתי, יכולתי לראות ולהרגיש לרגעים קצרים מין אנרגיה נפלאה שחיה בי. <br> <br> המשכתי את הטיול שלי בהנאה גדולה. מידי פעם מחדש את ההתכוונויות שלי. מידי פעם צפה בי שאלה אם כדאי שאתרגל איזה משהו ועניתי לעצמי שאולי יותר מאוחר. לבסוף הגעתי לגן החתולים שהיה פשוט יפהפה. טיילתי בו קצת ולבסוף נשכבתי על ספסל וצפתי כזה. לאחר זמן ארוך עברתי לחלק אחר שלו ושם, בלי התראה החל חלק אינטנסיבי ונמרץ, של כשעה שבו עבדתי באופן רצוף על חבטות ידיים מתמשכות. זה הלך ונעשה יותר ויותר טוב ככל שהמשכתי. בין היתר עבדתי על סדרות ממוספרות - רביעיות, שישיות, שמיניות, עשיריות, שנים עשר ושש עשרה. והגברת הרגישות לאיך שזה נשמע. (טקה-טקה-טקה-טקה כאלה).<br> <br> בנוסף: תרגלתי לדמיין שיש לידי מדריך מתקדם ממני בהרבה, כמו בן, ועלתה בי מעין תפיסה מועילה כזו, שכל שיעור הוא מין מסעון כזה. <br> <br> סיימתי בכיף רב את השיעור. מזכיר לעצמי שהשיעור הגדול עדיין ממשיך ונע הביתה בלי להזדרז. <br> <br> איזה כיף היה, תודה!!!
                  </details><details>
                    <summary>"בריאת בריאות" שעור יום רביעי בקר 30.1.201</summary>
                    שעת הגעה לנק&#39; המפגש: 6:27 – משת&#39;: יואב, אינגריד, תרצה, רמי – מנחה – יואב, בן<br> <br> הגעתי כמה דקות מאוחר יותר ממה שהתכוונתי באותו בקר, אבל הגעתי נינוחה וקלילה, מוכנה להתחיל את השיעור שלי. יואב כבר היה שם ועבד בעבודה פיזית. מיד היה לי ברור שברצוני לשפר את התחושה הגופנית שלי ולאזן את אי הנוחות הקלה שאני חווה במערכת העיכול. התחלתי לעבוד בתנועות קטנות ונעימות. לאחר כמה דקות יואב פנה אלי וביקש לברר על מה אני עובדת. לקח לי שניה לתרגם את בחירתי למילים (עד אז זה לא היה מנוסח למילים): &quot;שדרוג תחושת הגוף&quot;. <br> סביב השעה 6:40 תרצה הגיעה ובשעה 6:45 רמי הגיע. זמן קצר לאחר מכן יואב הודיע שנעבור למקום אחר. עברנו לגן דובנוב. הרגשתי שיחסית יותר נעים לי בגוף, שאני נוכחת ונהנית מהמראות מסביבי. <br> יואב הנחה אותנו לפני המעבר שנחפש רובד/קול שיכול לעזור לנו לשדרג את מצבנו. כך עברנו לגן דובנוב.<br> שם הונחינו לעבוד באופן עצמאי באזור של המתקנים. ניגשתי לגלגל המאוזן המסתובב, עליתי עליו בזהירות – מתוך זיכרון שבאחד השיעורים האחרונים הרגשתי כל כך לא טוב ולא בשליטה מלאה על הגוף שלי שלא העזתי לעלות עליו כשחשבתי על כך. עליתי מעליו מתוך תודעה חדשה, הרבה יותר מלאה ומדויקת מבעבר. הייתי מודעת לרמת הגמישות ולמהירות התגובה של השרירים שלי, אם כי עדיין התקשיתי לחזות ולהעריך את רמת היכולת באותו הרגע. כשעליתי הרגשתי שגוש שלם של פחד וחוסר ביטחון תנועתי התקלף ממני. לפעם הראשונה חוויתי נוחות של גולש. שמתי לב כבר בעבר שהרבה יותר קל לי לנוע לכיוון שמאל מאשר לכיוון ימין. את כבר ראיתי מזמן, אבל הרגשתי חסימה. הפעם נהניתי תחילה מהקלילות והנוחות היחסית שלי כשאני מנסה לעלות על הגלגל לכיוון שמאל, ולאחר מכן ניגשתי בעדינות לצד ימין, מנסה באופן מודע להעתיק את התנועות שלי מצד שמאל והצלחתי להתקדם במידה רבה, יותר מאי פעם. התקדמות קטנה אך משמעותית.<br> מאוחר יותר יואב ניגש אלי לשאול אותי מה יכול היה לדעתי &quot;להקפיץ&quot; את העבודה שלי. לא הייתה לי תשובה. יואב שאל האם אני יכול לדמיין את אינגריד בעוד שנה עושה את העבודה הזו – משדרגת את מצבה הפיזי? עניתי שכן, אני יכולה לראות את זה, אם כי בצורה מעט מעורפלת. שמתי לב באותו זמן שלא ניסיתי ממש לדמיין זאת ושאני תחת השפעת הדעה הרווחת כי בגילי כבר לא משתדרגים; מיד ראיתי את ההזדמנות הנפלאה להרוס דפוס מחשבה שאיננו מועיל ואפילו מזיק ממש. זו הייתה כנראה הסיבה העיקרית לערפול שחוויתי. שאלתו של יואב פנתה אל ההיגיון הבריא שלי ומתוכו היה ברור לי שאני יכולה לדמיין כיצד אני משתדרגת. יואב הנחה אותי לראות את הדימוי הזה יותר בבירור. <br> הבהרת התחושה שלי לגבי עצמי בעוד שנה, כיצד אני משתדרגת בתחושה הפיזית שלי, כללה:<br> -&nbsp;&nbsp;&nbsp;&nbsp;תחושת גוף יותר ברורה, יותר חזקה ונוכחת, חפה מכל התעלמות או ניתוק.<br> -&nbsp;&nbsp;&nbsp;&nbsp;תחושה ברורה וחד משמעית של מה נכון לגוף שלי בכל רגע וגרע, ללא פשרות שלא עושות לי טוב (מבלי להיגרר לאכול משהו שמרגיש לי לא נכון רק מפני שהעמידו לפני צלחת עם אוכל, ש&quot;חבל שיתקלקל או ייזרק&quot;, כפי שקרה לי ערב קודם.).<br> -&nbsp;&nbsp;&nbsp;&nbsp;לדעת לקרוא את הצרכים האמתיים שלי, ללא היסוס וללא בלבול, ויתור או התעלמות מכל מיני סיבות.<br> -&nbsp;&nbsp;&nbsp;&nbsp;לדעת לעצור את האינרציה כשאני חשה שהיא מתקרבת. פשוט לא לאפשר לה להשתלט עלי.<br> -&nbsp;&nbsp;&nbsp;&nbsp;לטפח בכל רגע ורגע בהירות וצלילות.<br> -&nbsp;&nbsp;&nbsp;&nbsp;לחפש דרכים יצירתיות, בהתאם לנסיבות, ליצור לעצמי ולסובבים אותי הנאות קטנות.<br> -&nbsp;&nbsp;&nbsp;&nbsp;לטפח עוד יותר את הגוף, לשדרג את הכושר הפיזי ואת הגמישות.<br> -&nbsp;&nbsp;&nbsp;&nbsp;לדאוג לעצמי ולהיות מחויבת לעצמי להוציא לפועל את הרצונות שלי.<br> בן הצטרף אלינו והנחה אותנו לעשות תרגילים על הקרקע (? לא בטוחה שאני זוכרת נכון).<br> לאחר מכן הונחינו להתנתק מהקרקע ולעלות על המתקן הגדול לידנו.<br> התקשיתי להבין אם בן אמר &quot;לנוח&quot; או &quot;לנוע&quot; על המתקנים. התעורר בתוכי דיון שלם סביב השאלה. ביקשתי הבהרה. היא רק הדגישה את הדילמה. לא הבנתי בצורה חד משמעית עם שמעתי &quot;ח&quot; או &quot;ע&quot; בסוף המילה. הסתכלתי על האחרים וראיתי שכולם במצב סטאטי. משהו בי לא הרפה ואמר לי &quot;זה שאחרים לא זזים זה לא אומר שלא הבנת נכון ושבן אמר &quot;לנוח&quot;. לנוח זה בדיוק מה שמתחשק לי עכשיו, לנוח כמו אריה או נמר על עץ, אבל בגלל שזה בדיוק מה שמתחשק לי, אז בטח סילפתי, כי לנוע על המתקן זה הרבה יותר מאתגר.&quot; אז התחלתי לנוע עד כמה שיכולתי. לבסוף הבנתי שכנראה שמעתי נכון, הכוונה ל&quot;לנוח&quot;. אבל אז כבר הגעתי לתנוחה הרבה פחות נוחה ולא הצלחתי לשחזר את המצב הראשון שבו חשתי בנוח. <br> בן הנחה אותנו להתארגן בתוך התנוחה, לדמיין שעברה רבע שעה, ולאחר מכן לדמיין שעבר יום שלם. להפתעתי לא היה לי קשה לדמיין זאת. יכולתי לראות שבמידה והיה צורך מובהק לעשות דבר כזה, הייתי מסוגלת להתארגן בו – אבל קרוב לוודאי תוך התעלמות מתחושת הגוף, לא מתוך תחושה של נוחות.<br> בשעה 8:22 בן הודיע שהוא פורש והנחה את יואב להמשיך את השיעור שלו ושלי תוך כדי שיחה, ואת רמי להמשיך את השיעור שלו ושל תרצה תוך שהוא מתחיל בעבודה פנימית. רמי ותרצה עברו למקום אחר. יואב ואני התיישבנו באזור המתקנים בשמש ופחנו בשיחה נעימה ומרתקת. אני שיתפתי אותו במה שעבר עלי בתרגיל המנוחה על המתקן. יואב סיפר לי החוויות והתמודדויות שלו. היה מרתק, נהנינו להקשיב זה לזו, היה מפרה ומעשיר. דיברנו על כך שאנחנו אסירי תודה על כך שיש לנו תקשורת כל כך טובה ומועילה, שהיא יקרת ערך ונדירה. כיף.<br>
                  </details><details>
                    <summary>"סוד הבנייה" - שעור יום שני בקר 28.1.201</summary>
                    שעת הגעה לנק&#39; המפגש: 6:25 – משת&#39;: יואב, אינגריד, עומר – מנחה: בן<br> <br> הצלחתי להגיע 5 ד&#39; לפני השעה 6:30, עוד הצלחה קטנה בתהליך ההגעה מוקדם יותר לנק&#39; המפגש.<br> הגעתי בשמחה לשיעור. מצאתי מחסה מתחת לעץ הגדול שליד תיאטרון הקאמרי. את הזמן שלפני תחילת השיעור הרשמי הקדשתי לתנועות קטנות ונעימות בגוף תוך כדי שאני מנסה לברר מה מבקש להגיע אלי: צלילות, בהירות וזרימה. <br> לאחר כמה דקות הגיע עומר, שמיד החל בתרגילי קונג פו.<br> לאחר כמה דקות, בן ויואב, שהתרחקו&nbsp;&nbsp;כדי לשוחח מזה זמן מה, חזרו. יואב הלך עם עומר לכיוון גן דובנוב. <br> בן שאל אותי איזה כיוון &quot;קורא&quot; לי, שאנחש לאיזה כיוון נלך. תחילה הייתי מעט מבולבלת, לא הבנתי את הכוונתו, לא ציפיתי לשאלה. כשהבנתי, הקשבתי לרגע והיה לי ברור שאני מעדיפה את כיוון דרום או דרום-מערב. בן הוביל אותי ללונדון מיניסטור. עברנו גם לקומת המרתף. בן שאל אותי היכן הייתי מעדיפה לעבור שיעור, כאן במרתף של צוותא או למעלה בקומת הכניסה. למרות שקומת המרתף הייתה שקטה ונקיה יותר, חשתי קלאוסטרופוביה קלה שם שהפריעה לי והעדפתי את קומת הכניסה. לשם הלכנו.<br> בן נתן לי לבצע כמה תנועות ותרגילים קטנים, הליכה וישיבה. גם הליכה משותפת. הדגש היה על תשומת לב ומודעות לתנועות. תנועות מוכרות, שניתן לבצע אותן בצורות שונות, עם השפעות שונות. <br> לדוגמה, תרגיל של הרמה קלה של עקבים וירידה בבת אחת – בן הראה לי כמה אני רגילה לבצע את התרגיל בחוסר תשומת לב לגוף ובגסות, הוא הדגים לי את הגרסה שלו והמשיך להעיר לי תוך כדי שהורדתי את מינון הטלטול בגוף. הבדל קטן לכעורה אך למעשה גדול ומשמעותי מאוד. <br> לאחר מכן הוא הנחה אותי לשים לב לחיבור לקרקע, לנקודות הלחץ. בהדרגה תשומת הלב שלי הלכה והתחדדה.<br> לאחר מכן בן פתח איתי בשיחה בה תיאור לי דפוס, התייחסות שלי הקשורה להחזקת העורף. התיאור היה מזווית הראיה שלו, ויחד עם זאת הוא היה חד ומדוייק יחסית, כך יכולתי לראות את הדימוי בבירור. הדיוק עורר בי כאב, אבל יכולתי לראות את העזרה לצאת מהעיוורון שאני קופה על עצמי. הצלחתי לראות את השער ליציאה ממקום בלתי נעים - כלומר דפוס – של שנים רבות.<br> יואב הגיעה והצטרף אלינו.<br> בן העלה נושא חדש: הרס כתנאי לשינוי. השימוש שלו במילה &quot;הרס&quot;, כאילו זהו דבר חיובי ונחוץ, עורר בי התנגדות רבה, כיוון שזוהי מילה שבד&quot;כ משתמשים בה עם משמעות לוואי שלילית, שמתחבר אליה רגש של צער כזה או אחר. בן התעקש שוב ושוב שנסתכל על המילה הזו מזוויות אחרות, ללא משמעות לוואי שלילית – הרס כניקוי לקראת בניה מחדש, הרס כהכנה לקראת יצירה מתאימה יותר, הרס כשחרור ממשהו ישן ומזיק. כשהפנמתי את זה, נדהמתי – זה הרגיש כמו לגלות שמתחת לפנס מטבע שחיפשתי בכיליון עיניים.<br> בשעה 8:22 בן נפרד מאיתנו והנחה אותנו להמשיך בשיחתנו על הנשוא עד השעה 8:45. שמתי טיימר. המשכנו בהנאה רבה, הולכת וגוברת, בשיחתנו, מוכנים לבניה חדשה.
                  </details><details>
                    <summary>"התמדה שקטה", רביעי אחרה"צ, 30/1/1</summary>
                    הגעתי לנקודת המפגש ב16:50. הייתי קצת תשוש פיזית. לאט לאט עלה בידי להיטיב עם עצמי, פיזית ונפשית. גם ביצעתי את הברכה כסימן לתחילת השיעור, בכוונה שזה יהיה כמו שער כזה אליו.<br> <br> בן הגיע, אמר לי להיות ערני למתי קרן מגיעה, והלך.<br> <br> קרן הגיעה, דיברנו קצת, עשינו אחד ליד השני קצת תרגולים. ואז בן הגיע ואסף אותנו.<br> <br> תוך כדי הליכה חשים את כפות הרגליים ומשוחחים על זה. זכורה לי נקודה משמעותית מהחלק הזה שנאמר שאם אני לא חש מעט את גופי, אז אין עם מי לדבר. (לא בדיוק מה שנאמר, אבל זה הכיוון הכללי).<br> <br> מגיעים למתחם הצמוד לבית ספר. כל אחד מבצע תנועות שהוא זוכר באופן חופשי. בשלב זה אני במצב פנימי לא משהו, ועם זאת עדיין עושה את הכי טוב שלי לאותו רגע.<br> <br> משתפר בבעיטה בה רגל אחת עולה מקופלת, ואז השניה עולה בבעיטה קדימה ולמעלה, והראשונה יורדת.<br> ההחלפה ביניהן מתרחשת כשאני באוויר.<br> <br> אחר כך עושה אותו דבר עם כל מיני בעיטות. רגל אחת עולה מקופלת, ואז בעודי באוויר הרגל השניה נותנת איזושהי בעיטה, והראשונה יורדת.<br> <br> עבודה משותפת עם קרן:<br> <br> מנסה להגיע אל פלג גופה העליון והיא מנסה למנוע ממני.<br> <br> מנסה להזיז אותה מהתחום שלה כשאני בתחום שהוגדר לי.<br> <br> לומדים אחד על השני איך להסיט אגרוף ואז לתת מכה בראש/צוואר. לימוד איטי והדרגתי, שהתחיל בלימוד איך לתת את האגרוף בצורה המתבקשת בתירגול הזה.<br> <br> קרן מתנסה בלתת לי מכה עוצמתית ביד, בחלק שמכים כאשר מסיטים אותה בצורה שבה למדנו להסיט באותו זמן. ההתנסות שלה הייתה לתת מכה שחודרת עמוק יותר מפני השטח. בן הדגים זאת עלי. זה כאב. באיזהו שלב קרן באמת חדרה מעט עמוק יותר והמכה שלה הייתה עם יותר עוצמה.<br> <br> המצב הפנימי שלי השתפר עם התרגול.<br> <br> יורדים ארצה וטיפה הולכים על ארבע.<br> <br> יושבים וחשים את הגוף.<br> <br> בן מסיים להתערב בשיעור.<br> <br> סיום רשמי סביב 19:00.<br> <br> אחר כך הלכנו אני וקרן לאכול המבורגר ביחד (:<br>
                  </details><details>
                    <summary>יום רביעי "התמדה שקטה</summary>
                    <br> בן כתב על התמדה שקטה- אחד מהכוחות הסודיים במגוון הקשרים ונושאים, הוא פשוט התמדה שקטה.<br> לא יומרנית, לא מתלהמת, כזאת שלא רואה בכלל את מה שלא קיים, את רק את מה שכן קיים, אוספת מטבע למטבע (לכדי אוצר עצום, בהדרגה). <br> יום רביעי , הפגנה בכיכר רבין, הנסיעה בתל אביב&nbsp;&nbsp;וחיפוש חנייה היו זמן כה רב, הגעתי, אסא חיכה להתחיל את השיעור. התחלנו את השיעור שהיה מיועד להיות קצר בשל הראיון&nbsp;&nbsp;למחרת בבוקר. התמקדנו בתחושות הגוף, בהתרכזות קבלה של אנרגיה אינטנסיבית סביבי. הרגשתי איך אני לא מצליחה להתמקד בגוף לעומק, מן הרגשה שטחית על הגוף, רפרוף ולא את הגוף. ירון הצטרף וצעדנו בהתמקדות בנשימות ובתחושות בגוף. הגענו לפינה האהובה עלי&nbsp;&nbsp;באזור, מוקפת עצים תל אביבים ישנים ועתיקים, המקום תמיד נראה לי כמו כניסה למקדש. ריב ושמואל סיימו את שיעורם שם .&nbsp;&nbsp;ירון ואני התאמנו על ה&quot;קונגפו שלנו&quot; על להקשיב או לא להקשיב, להרגיש את האנרגיה. באימון היה הרבה כח. התחלנו הזזות, היה הרבה כוח , דאגתי להיות יציבה בעמידת גורילה. למחרת הבנתי אחרי הראיון&nbsp;&nbsp;, כשהייתי ב&quot;קרב &quot;אחר שדאגתי להיות יציבה אבל למעשה התנהלתי ולא ניהלתי, גם באימון וגם בראיון. ועוד משהוא שהפסקתי להרגיש&nbsp;&nbsp;בשלב מסוים את הגוף באימון עם ירון, כנראה כשהתחלתי להרגיש חוסר ביטחון על הגוף. בשלב מסוים מצאתי את עצמי נוחתת על הרצפה ולמחרת היה לי סימן אדום בפרק הידיים שאפילו לא הסבתי או הרגשתי את העוצמה של הכח שהופעלה עלי בזמן האימון א, כל כך התנתקתי מהגוף. <br> גם&nbsp;&nbsp;בראיון למחרת, שהיה על ידי 8 אנשים הרגשתי בקרב ולא הצלחתי לצאת מהשיתוק אז התנתקתי. לא הייתי, פשוט לא הייתי. לא הרגשתי אפילו את הפחד מרוב הניתוק, קצת כמו בקרב בערב הקודם שלא הרגשתי את העוצמה של האנרגיה שהופעלה על הגוף שלי, אבל הגוף שלי הרגיש וסימן.<br> נראה לי שהשלב הבא בקונגפו שלי הוא לפתח את המיומנויות של ה&quot;להיות&quot; בכולי גם במצבי איום ופחד ולא רק מאדם אחד אלא כשיש יותר, להעמיק בלשמור ולהרגיש את הגוף גם במצבי אי בטחון. נראה לי שההתפתחות בשנים האחרונות &quot;להיות יציבה&quot; &quot;ללא התלהמות&quot; ולראות את מה שכן קיים&nbsp;&nbsp;העמיקה את ביטחון שלי אכן יש לי אוצר, אבל אני רוצה לאסוף עוד מטבעות לעוד אוצרות.&nbsp;&nbsp;<br>
                  </details><details>
                    <summary>29.1.19 שלישי ערב "תנועה לעצמי</summary>
                    אחרי הרבה ביטולים בגלל שבועות עמוסים לאחרונה (בדרך כלל בחורף אני מבטל יותר, אבל הפעם הכל ביחד - עבודה והריון וקניית בית ומעבר לבית וסקי אז קצת צפוף).<br> <br> שיעור קצר, במיקום לבחירתי. <br> <br> אחר הצהריים מגיע מייל מבן, לבחור מקום לשיעור ולעדכן. בוחר את גינת הבית החדש שלי <img src="http://www.timg.co.il/tapuzForum/images/Emo13.gif" alt=":-)">. <br> <br> קיבלתי הנחיה להתחיל בכיפוי העיניים, ולהמשיך לתרגולים לבחירתי מתוך המקום הזה. <br> <br> בסופו של דבר השיעור התקיים בתוך הבית, כי היה לי קר. ארך כ45 דקות. <br> <br> הרבה עבודת כיפוי והרפיה. הרבה התבוננות בנשימה. אהבה עצמית. אהבה לעולם. <br> <br> סה&quot;כ נחמד ומאושש. <br> <br><br><br><table width='70%' cellpadding='0' cellspacing='0' bgcolor='#C6C7C6'><tr><td height='1'></td></tr></table><br><img border=0 src=../tapuzforum/images/Emo42.gif><br><br><b>יש בי אהבה והיא תנצח.</b><br><br><br><a rel=nofollow href=http://blog.tapuz.co.il/pathoftheone target=_blank style=color:black>http://blog.tapuz.co.il/pathoftheone</a>            <br><br>
                  </details><details>
                    <summary>"היכן היסודות?" 28.1.19 שני 20:0</summary>
                    מגיעה אל נקודת המפגש באיזור 19:30<br> <br> שיעורי מתחיל באיזור 19:50,<br> אסא מנחה אותי לגבי דרכים שאני מכירה לטיפול עצמי שמתחשק לי לעבוד איתן<br> <br> חמלה<br> פעילות פיסית מיטיבה<br> התבוננות<br> תרגילים המשלבים תנועה וצליל<br> שירה<br> <br> הנחיה לכתוב תובנות שעולות <br> לומדת על מרחב<br> <br> אסא מנחה אותי לחשוב על אילו מתנה או מתנות אני רוצה לצאת מהשיעור<br> לחיי או לקונג פו שלי<br> להפתח באמת לקבל אותן, כעת<br> <br> <br> <br> <br> <br>
                  </details><details>
                    <summary>שבת ה - 2.2.19 - "למידה בשניים</summary>
                    שיעור שהחל עבורי בשעה 15:05 והסתיים בשעה 17:00<br> מלבדי השתתפה בו גם הדר <br> <br> החלק הראשון היה מעט מאתגר. הרגשתי כבד, מסורבל וכואב. ניצלתי מצב זה כדי לעבוד על קבלה, מנוחה והתמרה. הצלחתי שוב ליישם את ראיית הכל כאנרגיה כדי לראות את הכאב כאנרגיה וזה היה מצוין, אך נדרש עומק נוסף כדי באמת להתמיר את מה שעלה שם.<br> <br> כשהדר הגיעה התחלתי את שיעורה ועברנו מיקום אל גג גן העיר. החלק המשותף כלל הדרכה במודעות לעצמי כחלק מכדור הארץ, חלק מהטבע. הדרכה שהזרעים שלה רק הבוקר החלו להנץ אצלי ממש. כבר קיבלתי בעבר את יחידת הלימוד הזו ותרגלתי אותה מספר גדול יחסית של פעמים בעבר להנאתי הרבה מאוד. <br> <br> לאחר מכן פנינו לתרגולים של בסיס באמנות הלחימה בסביבה עם פרטנר. עבדנו על שיפור החבטות, המשכנו את ההדרכה שקיבלנו בפעם שעברה מבן, ועוד. קצב ההתקדמות של הדר הוא מרשים. <br> <br> שמתי לב בין היתר שבזמן שאני מתגונן בלבד, אני צורך הרבה אנרגיה יחסית ונושם פחות נכון. מזיע וכדומה. זה גם נגרם כתוצאה מהמצב הכבד והכאוב שאיתו הגעתי לשיעור. וזה דורש טיפול נפרד. אבל חוץ מזה - אי הוודאות של מאיפה תגיע החבטה הבאה וצורך להצליח להיות מוגן לחלוטין, הרמטית, גורמים לבזבוז של אנרגיה כתוצאה מפעילות רגשית. ממליץ בפעם הבאה להרגיע, להרפות, להתייצב במקום נכון יותר. אני אכן מפתח מערכת הגנה הרמטית. וזה דורש עבודה סבלנית, עקבית. נושמת ומתפתחת.<br> <br> תודה!
                  </details><details>
                    <summary>שלישי 21:30 29.1.19 "תנועה לעצמי</summary>
                    אני יודע שהייתי בשיעור. אינני זוכר את תוכנו. רק מציין כאן שהייתי.
                  </details><details>
                    <summary>רביעי 20:00 30.1.19 "התמדה שקטה</summary>
                    אני לא זוכר מה היה בשיעור. רק מציין כאן שהייתי בו.
                  </details><a href="javascript:history.back()">בית</a>