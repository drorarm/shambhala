---
layout: clean-layout
title:  "מקדש הקונג פו - 20.10.19 עד 26.10.19"
date:   2019-10-21
---
# מקדש הקונג פו - 20.10.19 עד 26.10.19 
הו, פתחנו את ההודעה הזאת<br> <br> הנה אנחנו (...)<br> <br> בנינוחות (!)<br> <br> מאורגנים לכתוב (וואו)<br> <br> דברים שיעשו אותנו (עוד יותר) שמחים<br> <br> ועוד כמה קסמים (יששש)

<details>
                    <summary>יום שני בקר 21.10.19 – "אמנות הפילוס</summary>
                    הגעתי ב-6:25, בן היה כבר בסביבה; כעבור דקות ספורות עברתי, על פי הנחייתו, לגן דובנוב.<br> כעבו כ-10 ד&#39; הצטרפה אלי הדר, שפגשתי לראשונה.<br> כשביררתי עם עצמי ה מנסה להגיע אלי היום, התשובה הייתה &quot;פשוט לפגוש את עצמך וליהנות&quot;, או משהו דומה. פשוט, זורם.<br> התאמנתי מעט בצעדי ריצה קלה, קפיצות, דילוגים שונים ונהניתי לחוות את האנרגיה הזמינה ברגליים – תוצאה מהנה של אימון כושר שהתחלתי להוסיף לאימונים שלי בשבוע שעבר.<br> גם עסקתי מעט בגמישות ומתיחות נעימות, בעיקר ברגליים.<br> בן זימן הנחה אותי ואת הדר לעבור יחד על 12 העבודות של השלב הראשון ולהשוות בין התפיסות וההגדרות שלנו לגביהן.<br> התיישבנו כל אחת עם המחברת שלה, הפתוחה על הטבלה – שלי מה-3.6.19, של הדר מה-26 או 27.6.19. <br> ניגשתי לתרגיל הזה בחוויה שיש לנו את כל הזמן שבעולם; התמסרתי בהנאה רבה לתחושה הזאת שאני עשירה בזמן היום – לא צריכה למהר לעבודה.<br> עברנו על כל אחת מהמשבצות, הקראנו את ההגדרות הרשומות לנו – אצל הדר היו כמה תוספות מעניינות, מעין הגדרות חלופיות. נהיתי להקשיב. כשהגענו בערך לעבודה מס&#39; 8 בן הודיע לנו שאנחנו מתקדמות לאט מדי ושעלינו להגביר את הקצב, שכל אחת תתאר את התפיסה שלה ב-2,3 משפטים. התקדמנו מהר יותר, בתמצות שגם הוא היה נעים ומעניין – עד העבודה ה-11, אז בן עצר אותנו והודיע שנגמר הזמן לתרגיל הזה.<br> בן הנחה אותי לעבוד על בעיטת הצד שלי באמצע פורם חמשת החיות, להקפיד שהיא תהיה גבוהה יותר (עד לגובה הראש) ושהידיים תהיינה שלופות בצורה אחרת ממה שעשיתי עד עכשיו, במטרה להגביר את המודעות שלי לתנועות; עלי לתרגל את שיפור הבעיטה בשני הצדדים. היה מאתגר וגם מעניין; בן זיהה שמהרגע שהפנמתי את השינוי ניכרה אצלי הקלה. חוויתי שהיה משהו יותר קל ונגיש, למרות שהשיפור בבעיטה לא היה כל כך נגיש.<br> כעבור כ-10 ד&#39; קיבלו הנחיה לשים כפפות ולהתאמן בקרב ביד אחת עם כפפות. היה מעניין מאוד להתאמן עם הדר. הרגשתי מאוד&nbsp;&nbsp;בטוחה ובאופן מעניין, אפילו שהיא כמה פעמים הצליחה להגיע אלי ולמרות שהיא חזקה, לא חוויתי כל פחד או חשש מהמכות שלה. למרות שהיא היוותה אתגר מסוים לא הרגשתי מאותגרת, היה נעים מאוד לעבוד איתה. כעבור כ-10-15 ד&#39; התחלתי להרגיש עייפות גדולה ברגליים, אבל משהו בי הצליח גם לנוח ולהירגע, מה שאפשר לי די בקלות להמשיך לעבוד בכיף.<br> הונחינו לעמוד יחד על הדיסקית כשכל אחת מנסה לגרום לפרטנרית לאבד שיווי משקל וליפול מהדיסקית. היה כיף. למרות שיש לי עוד הרבה מה לשפר, נהניתי מההתקדמות שלי ומהביטחון והיציבות שלי על הדיסקית. במהלך התרגול הזה, כשהיזזתי את הדר מהדיסקית, היא נפלה וממש השתטחה וקצת נבהלתי. בן לא התערב והדר מיד קמה ושכנעה אותי שהכל בסדר. בחנתי אותה לרגע והשתכנעתי, הצלחתי לעצור את רגשות האשם. הדר זיהתה שנבהלתי מעט וצחקה. התפעלתי מהקלילות הטבעית שלה.<br> חזרנו לחבוש כפפות. הפעם אחת העמיד שני אגרופים באוויר, בגובה הראש ורחוק מפניה של עצמה, על מנת לאפשר לפרטנרית &quot;לפוצץ את מבנה האגרופים&quot; במכות. הצלחתי להחזיק מעמד די הרבה זמן בהגשת מבנה אגרופים להדר ונהניתי מזה; זה היה אימון מצויין ליציבות, הפעלת עוצמה מיטבית בצורה סטאטית. גם נהניתי לתת אגרופים ולהעיף את האגרופים המושטים של הדר – תוך שאני מוודה שהיא בסדר עם זה. היה כיף.<br> כעבור כ-10 ד&#39; הונחינו לעבור לתרגול עם הדמיון: להעלות מן הדמיון 12 יכולות מופלאות, 12 קסמים, כל אחת לחילופין:<br> 1.&nbsp;&nbsp;&nbsp;&nbsp;לעוף (הדר)<br> 2.&nbsp;&nbsp;&nbsp;&nbsp;לראות מאחורי הגב (אינגריד)<br> 3.&nbsp;&nbsp;&nbsp;&nbsp;לשנות צורה חיצונית (הדר)<br> 4.&nbsp;&nbsp;&nbsp;&nbsp;להפוך לבלתי נראה (אינגריד)<br> 5.&nbsp;&nbsp;&nbsp;&nbsp;שינוי מיקום בן רגע (הדר)<br> 6.&nbsp;&nbsp;&nbsp;&nbsp;להבין את כל השפות (אינגריד)<br> 7.&nbsp;&nbsp;&nbsp;&nbsp;לדעת לרפא כל מחלה (הדר)<br> 8.&nbsp;&nbsp;&nbsp;&nbsp;לדעת לתקשר על בעלי חיים (אינגריד)<br> 9.&nbsp;&nbsp;&nbsp;&nbsp;לחזור בזמן (הדר)<br> 10.&nbsp;&nbsp;&nbsp;&nbsp;לדעת בכל רגע מה הכי נכון לעשות (אינגריד)<br> 11.&nbsp;&nbsp;&nbsp;&nbsp;לקרוא מחשבות (הדר)<br> 12.&nbsp;&nbsp;&nbsp;&nbsp;לדעת לקרוא את העתיד (אינגריד)<br> עתה התבקשנו לבחור את אחד מהקסמים ולהפוך אותה לשלי באמת:<br> בחרתי ביכולת לרפא את כל המחלות.<br> ככל שהתקדמתי בתרגול נוכחתי לראות שבעצם לא הייתי רוצה לקחת על עצמי יכולת קסומה שכזאת כי נהיה לי ברור מדי שבמקרים רבים אנשים עוברים תהליך התפתחותי משמעותי מאוד דרך המחלה ושלקחת מהם את המחלה, פירושו אולי לגזול מהם את כרטיס הכניסה לתהליך התפתחות.<br> הונחינו להגדיר את הקסם, לקבוע מה הוא כולל, לעצב אותו לפי רצוננו: החלקים החיוניים שזיהיתי:<br> -&nbsp;&nbsp;&nbsp;&nbsp;לזהות למה האדם זקוק למחלה/ פציעה.<br> -&nbsp;&nbsp;&nbsp;&nbsp;להיות ברורה לגבי המניעים/ המוטיבציה שלי לרפא את אותו האדם<br> -&nbsp;&nbsp;&nbsp;&nbsp;ליצור יכולת להמיר מצב אחד במצב אחר, פחות פוגע, תוך הענקת יכולת/ כלים לריפוי עצמי.<br> הונחינו לתאר לעצמו כיצד ייראו הימים הבאים/ המשך היום שלי כשאני חמושה ביכולת הזו. האם אשתמש בזה היום? איך זה מרגיש? חשוב להיות מציאותית ואמינה.<br> יצאתי מהתרגיל הזה כשאני נזכרת בעצה &quot;Be careful with your wishes&quot; – כלומר, לפני שאני מייחלת לקסם, שיהיה לי ברור מה הוא מכיל ומה השלכותיו. בסופו של דבר הוקל לי שאין בידי לרפא כל מחלה.<br> מצד שני זה חידד לי שיש לי יכולות מיוחדות ושעלי להיות יותר מודעת אליהן ולהשתמש בהן בשיקול דעת ובמודעות.<br> עוד הונחינו לעבוד עם הדמיון, לפנטז על יצירת שינויים בחיים ולבחון את השפעתם, בתור פינטוז מבוקר ומהנה.<br> לשים לב לנשימה – לזהות את השוני של שאיפה ונשיפה.<br> בן הכריז על סיום השיעור הרשמי בסביבות השעה 9:00. הוא שאל אותנו אם הרגשנו שהשיעור היה ארוך מהרגיל. הדר אמרה שכן הרגישה. אני אמרתי שלא הרגשתי, מבחינתי הזמן עבר מאוד מהר ונהניתי מאוד לכל אורך השיעור.<br> המשכתי כמה דקות את השיעור שלי תוך רישום במחברת. נהניתי מכל רגע. חוויתי נינוחות ורוגע. היה נפלא.<br>
                  </details><details>
                    <summary>"הגנה עצמית", שני ערב, 21.10.1</summary>
                    שיעור מרים שכזה.<br> <br> שיחה עם ריב על המרכזים. אמרתי שהרבה פעמים משהו שאני ניגש להתעסק איתו בא עם איזו תחושה שאני צריך לתקן משהו אצלי, שמשהו אצלי לא בסדר. הוא אמר שזה משהו טוב באופן מסויים. כלומר, אם זה לא הופך לאובססיבי כזה, אז זה יכול להועיל.<br> גם אסא היה בשיחה.<br> <br> ריב הציע לי לשים לב להנאה גם מההתקדמות (ספציפית של עמידות הידיים שלי) בנוסף להנאה מהעמידות עצמן.<br> <br> בן מנחה אותנו - אני ומיכל מתאגרפים עם אסא בתורות, והשני נותן עצות למי שמתאגרף עם אסא.<br> <br> דברים מועילים שנאמרו לי: לחשוב על &quot;ייפ מאן&quot;. זה שזה כמו מישהו שלומד גיטרה וזה השיעור האחד וחצי שלו נגיד.<br> <br> בן מנחה את ארבעתנו - מה בתוכי כעת הוא לא אני?, לשים לב לשקט.<br> <br> המשך מעולה עם אסא וריב - שיחה ארוכה כזאת, עם דברים ממש מועילים. נגיד הציור שריב צייר עם העיגולים שכל אחד מייצג איזור בתוכי, ושאפשר לגלוש מאיזור לאיזור. נגיד ברגע זה אני חש קצת עצבים, אז אני יכול ללכת לכיוון מסויים שנעים לי בתוכי, נגיד השקט.<br> <br> אסא הוסיף לציור עיגול עם נקודה, שהנקודה היא שנעה מחלק לחלק. נגיד אם אני חש כעת את כפות רגליי, אז היא נעה לשם.<br> <br> ברגעים בהם חשים חרא, הכל נצבע בזה, כולל הזיכרונות. וברגעים טובים פתאום זוכרים דברים מאותה המשפחה.<br> <br> ברכה וסיום סביב 22:20. ההתחלה הייתה סביב 19:30.
                  </details><details>
                    <summary>> > כשאנרגי</summary>
                    שהייתה יכולה לזלוג, נשמרת, זה עונג
                  </details><details>
                    <summary>> > מה שהוא לא אנ</summary>
                    יכול להתחיל בתור מחשבה תמימה.
                  </details><details>
                    <summary>> > תנועת הdro</summary>
                    פשוט לשמוט את מה שלא עושה לי טוב, להרפות ממנו.<br> <br> רוב הסבל הוא התגובה למה שעולה בי. אפשר להרפות ממנה.
                  </details><details>
                    <summary>שלישי בערב, 22/10/19 "מודעות צומחת</summary>
                    <br> תחילת שיעור 2100<br> <br> לא הרגשתי נוח בנקודת המפגש הרגילה , הרגשתי שהמקום אינו בטוח, מסרתי לבן ועברנו לנקודה אחרת סמוכה ליד המתקנים .<br> <br> ההנחיה היתה להתחיל את השיעור ולהחליט האם להיעזר במתקני הכושר.<br> <br> עשיתי חימום וחלק מהדברים עשיתי בעזרת מתקני הכושר- למשל בעיטה מאוד גבוה בעזרת העמוד , מתיחות , הישענות על המתקן.<br> <br> הנחיה מבן להתבונן בשקט , להתבונן בו מבעד לרעשים בסביבה, הנחיה במקביל להתבונן בגוף.<br> <br> שיתפתי את בן בחוויה בה המון מהקולות היו מאוד מועצמים ונוכחים ויכולתי למשך זמן מה לשמוע יותר דברים מהרגיל.<br> <br> במקביל עלתה מאין מצוקה בעקבות השמיעה.<br> <br> להתבונן במתנת השמיעה ולראות את המצוקה שעולה כחלון לעולם הפנימי ומתנה. לאפשר לעצמי לראות אותה קיימת אך נפרדת מהעצמי , לראות את העצמי מתבונן בה.<br> לא לפי הסדר בו הדברים קרו-<br> הנחיה להתבונן ברעש או במצוקה<br> הנחיה להתבונן בשקט, להרגיש כאילו הוא בת זוג שהולכת איתי יד ביד, תוך כדי בן נתן לי הנחיה לעבוד על מתקן הכושר. בכל מקרה המוקד הוא ההתבוננות בשקט גם על חשבון כל דבר אחר – למשל הקשבה לבן , עשיית האימון על המתקן וכו.<br> <br> התבוננות בעצמי, התבוננות בעצמי שמתבונן בעצמי.<br> <br> הרגשתי כאילו אני צולל דרך מראות וקצת הרגיש חנוק<br> <br> בנסיון שני תוך כדי התבוננות בשקט במקביל , הרגשתי שוב בצלילה הרחק מעצמי / מתוך עצמי אבל ללא מחנק , ההיפך הרגשתי חופשי ונינוח כמו בת ים שצוללת במים .<br> <br> חיפוש פעילות של יום המחרת להתכוונן אליה ולהבונן המלכה בשקט.<br> בחרתי שיחה מסויימת עם עובדת<br> החלטתי לא להחליט מראש אם ומה אומר אלא רק להתכוונן להיות מיטיב<br> (היום ערכתי את השיחה , לא שוחחתי על הנושא שאותו כביכול רציתי מראש לומר , פשוט הייתי שם , בנוכחות , נשמתי והתבוננתי בשקט שלי , ראיתי את השקט ואי השקט שלה, ניסתי להכיל. )<br> הסתכלות על מפגש עם עוד אדם למשל, יש את המשימה / פעילות שאנחנו עושים – קומה ראשונה ותחתיה קומה של עצם הנוכחות הפיזית שלנו.<br> עבר המון חומר בשיעור , את מרביתו אני לא זוכר במדויק ומתקשה לשחזר.<br> לאחר השיעור הרגשתי קל יותר , מאוורר , נינוח יותר ועם שקט בהיר פנימי שקל לי לחוש בו וכשהוא נעלם לרגע קל לי להושיט לו יד ולהתחבר אליו (משל הבת זוג)<br> במהלך היום לאחר השיעור עדיין השקט היה נוכח ומאוד זמין כשלא היה ממש נוכח.
                  </details><details>
                    <summary>שני ערב, 21.10 "הגנה עצמית</summary>
                    &quot;תשימו כפפות אגרוף&quot;<br> זה לא משפט שאני כזה נהנית לשמוע אותו בשיעור <img src="http://www.timg.co.il/tapuzForum/images/Emo6.gif" alt=":-D"><br> <br> אני וישי בקרב ידיים (או שנאמר קרב אגרוף?) עם אסא. בכל פעם אחד מאיתנו מולו, והשני מייעץ מהצד.<br> בחלק מהזמן לא הייתי בטוחה אם עדיף שאהיה בשקט, או אתן לישי עצות. נתתי עצות אבל אולי במבט לאחור הייתי שותקת בעוד חלקים מהזמן.<br> <br> ניסיתי ליישם שם כל מיני דברים.<br> ראיתי את המבנה החזק של אסא וניסיתי להביא גם כזה משלי.<br> ניסיתי להיכנס פנימה אליו ולא לפחד ולהסס או לא לפחד אם הוא יגיע אלי.<br> מה שהכי עבד לי בסוף זה שהחלטתי להיות ראי שלו. שיפור משמעותי.<br> <br> בן מנחה את ארבעתנו - לשים לב לשקט, מה בתוכי כרגע לא אני, מה פעיל בי עכשיו.<br> הוא מדגים הדגמה שהתקשיתי להתחבר אליה שחלק יוצר הזדהות דרך הדהוד (למשל כן אני עייף, או כן מגרד לי עכשיו)<br> זה גרם לי (אי החיבור) להתקשות להתחבר לשאר.<br> בנוסף גם הגעתי לשיעור מאד עייפה אזה זה קשור בטח.<br> בקיצור ראיתי את עצמי מאד עייפה, ושבמצב אחר הדברים שהוא היה אומר היו מעצימים או בעלי משמעות, אבל כרגע הם כל מיני אמירות :) <br> <br> כל אחד להמשיך את השיעור עם עצמו.<br> החלטתי שההמשך יהיה מכיכר אתרים עד ההגעה הביתה.<br> בדרך פגשתי מלאאאא דתיים בהקפות או משהו כזה, וממש כל התנועה עצרה בבן יהודה בן גוריון בתיאום עם המשטרה.<br> זה היה מדהים.<br> לא ידעתי שיש כל כך הרבה דתיים בעיר.<br> מעניין מה מעשם בימות השבוע.<br> כמות אדירה של אנשים. הם המשיכו הלאה בשדרה לכיוון כיכר רבין ובאמת זוכרת שחברה מהפייסבוק צילמה אותם שם.<br> הכל היה בתיאום עם המשטרה שעצרה את התנועה.<br> תהיתי איך הם השיגו אישור כזה :)
                  </details><details>
                    <summary>רביעי ערב 23.10.19 "הנאת הפתרון</summary>
                    חיפוש חנייה תל אביבית<br> פגישה חטופה עם ריב ובועז בכניסה לחניון גן העיר<br> שיחה טלפונית בדרך מהחניון לאסא<br> הגעתי למיני סטודיו של אסא ברבע ל-10<br> חימום הגוף - הזזות נעימות ורכות.<br> תרגול בעיטות מכל מני סוגים<br> תרגול בעיטות והגנה על הגוף תוך כדי תנועה - <br> עבודה על יציבות על הקרקע, לא משנה מה התוצאה<br> הזזות ברכות<br> עבודה רכה<br> עמידה רפויה, התבוננות ביציבות על הקרקע, התבוננות על היציבות של הגוף על הקרקע.<br> שחרור של מתח בשרירי הגוף ומפרקים תוך כדי תנועה<br> שיחה חופשית על ההתפתחות שלי בקונגפו במשך חמש וחצי השנים האחרונות<br> השינה בלילה היתה עמוקה&nbsp;&nbsp;ונינוחה<br> <br>
                  </details><details>
                    <summary>יום רביעי בקר 23.10.19 – "שלוש פינות</summary>
                    הגעתי ב-6:20. ירד גשם קל, היה חושך מוחלט. הבאתי מטריה ולאחר בירור קצר עם עצמי התמקמתי בנקודת המפגש הרגילה, עם מטירה פתוחה, והתיישבתי והתבוננתי בסביבה בהנאה רבה. בזכות החושך הייתי למעשה בלתי נראית.<br> לאחר בירור נוסף קיבלתי את הנושא שלי ליום זה: הנאה ושמחה, מתוך בחירה, לא כתגובה. היה נהדר לתרגל את זה לכל אורך השיעור. זה יותר ויותר מרגיש כמו שריר, שהיה מנוון ועכשיו מתחיל לקבל נפח.<br> כעבור 20 ד&#39; תרצה הגיעה, 5 ד&#39; אחריה הגיעה דורית.<br> תרצה החלה להוביל אותנו לכיוון לונדון מיניסטור. הייתי סקרנית לגבי בחירת המקום של תרצה. זיהיתי שהיא בבירור מתמשך ובחיפוש אחר המקום שהכי נראה לה. המשכנו עד רח&#39; אבן גבירול ופנינו ימינה ומיד שוב ימינה. שם תרצה הכניסה אותנו למרחב מקורה בכניסה לבניין. כניסה מטופחת ונקיה, הרגשתי קצת כמו פולשת, אבל חוויתי את דיירי הבניין כישנים עדיין ושמתי לי כמשימה לתרגל בשקט בשקט, שזה היה גם כיף. זה הפך למשחק. עבדתי מעט על גמישות ומתיחות.<br> תרצה הנחתה אותנו לבחור 3 נושאים שנרצה לעבוד עליהם. בחרתי:<br> 1.&nbsp;&nbsp;&nbsp;&nbsp;הנאה ושמחה<br> 2.&nbsp;&nbsp;&nbsp;&nbsp;שלווה ונינוחות<br> 3.&nbsp;&nbsp;&nbsp;&nbsp;ניהול עצמי<br> השניים הראשונים באו אלי מאליהם, את הנושא השלישי לקח לי מעט זמן לקבל אותו. הם היו נוכחים כל הזמן ברקע. תוך כדי גם התחוור לי הקשר בין שלושתם.<br> כעבור כ-5 ד&#39; המשכנו לנדוד. שמתי לב שהגשם משנה את חזות הסביבה ולכמה רגעים איבדתי את האוריינטציה, כאילו אני רואה נוף חדש. זה קורה לי כשאני מתבוננת על משהו במבט חדש; זה מרגיש כאילו נמחקו לי הקואורדינטות ואני צריכה לבנות את הכל מחדש בזיכרון שלי; לרגע זה מפחיד. לאחר כמה שניות חוזרות לי פיסות זיכרון, כמו גושי אינפורמציה שסביבם מופיע אינפורמציה חדשה.<br> ברח&#39; מודיליאני נכנסנו לאזור מקורה של בניין אחר, שבו הייתה קרקע חשופה שהזכירה לנו אדמה אדומה באפריקה. היה שם גזע קרות של דקל וגם דקל וושינגטון עם גזע נמוך מאוד וענפים ארוכים פי כמה – פרופורציות משונות. שם תרגלתי מעט בעיטות, גם בעיטת צד שהיא חלק מפורם חמשת החיות. איזו גברת יצאה מהבניין ואמרה משהו – ציפיתי שהיא תכעס לראות אותנו שם, אבל היא אמרה &quot;למה לא הזמנתם אותי?&quot;.<br> המשכנו לנדוד ותרצה העבירה את השרביט לדורית.<br> נעמדנו בצומת של רח&#39; דובנוב וצייטלין, נוצר פקק בשל משאית. תרגלנו הזזות בשלישיה. זיכרון מעורפל, הרעש והמתח של הנהגים העצבניים מעט כיסו מעל חוויית השיעור שלי.<br> המשכנו ללכת. נגענו לבסוף לגן הציבורי שליד רח&#39; אורי. <br> שם, לאחר תרגולים שונים, עברנו לקרב עדין עם כל הגוף. תחילה בשלישיה, אחר כך בזוגות. עצם העבודה עם רגליים התגלתה לי כמאתגרת מאוד. ערב קודם עשיתי אימון כושר אינטנסיווי ומהר מאוד חוויתי חולשה בשרירה הירכיים. תוך כדי קרב עם תרצה חוויתי פתאום אובדן יציבות לחלקיק שניה, פתאום ראיתי את הרצפה מקרוב ונבהלתי מזה. ביקשתי לפרוש לכמה דקות כדי לנוח. כעבור כ-5 ד&#39; חזרתי, הרבה יותר בתשומת לב ועם תחושה שונה, זהירה מאוד.<br> בעבודה עם דורית עלתה בי תחושת פגיעות ועצב מאוד גדולים. דורית הרגישה משהו והכילה את זה ואפשרה לי להיות עם זה, זה היה משמעותי מאוד. משם המשכתי לעבוד באיטיות ובנוכחות, ללא תגובות אוטומטיות. גם כשעבדתי עם תרצה זה היה שונה מקודם.<br> נזכרנו בכמה טכניקות ותרגלנו אותן באופן עצמאי.<br> דורית הנחתה אותנו לשבת וכל אחת בתורה העבירה תרגול פנימי קצר. זה כלל תשומת לנשימה – שאיפה ונשימה, הכנסה והוצאה. תשומת לב לקולות הסביבה בעיניים עצומות. שימוש בנשימה כדי להוציא החוצה את המיותר ולהכניס פנימה את מה שנדרש. היזכרות במהלך השיעור עד כה.<br> דורית העבירה את השרביט לאינגריד.<br> הונחינו לפתוח בשיחה חופשית. דורית ותרצה מיד פתחו בשיחה, כאילו רק חיכו להזדמנות. היה מרתק להקשיב להן. דורית סיפרה שכשיאה חוותה אותי כפגיעה, היא הרגישה רצון לאפשר הבראה. אישרתי לה שהיא אכן אפשרה את זה מאוד. <br> השיעור הרשמי שלנו הסתיים בערך ב-8:30. השיעור שלי הסתיים ב-8:40.<br>
                  </details><details>
                    <summary>יום שלישי- 22.10.19 - בוקר - "בנייה מכוונת</summary>
                    שיעור בגן דובנוב, יחד עם בן ונעה.<br> <br> דבר מסוים ומשמעותי שזכור לי בעיקר היה כאשר עבדתי עם נעה על קרב אימון, או &quot;איך ללכת מכות&quot;.<br> <br> לאחר שהתחלנו את העבודה, הרגשתי שמתאים לי/לנו להמשיך את הלמידה תוך כדי הקרב, ללא הפסקות של<br> <br> הנחיות מילוליות ממני אל נעה, או הסברים מילוליים כאלה או אחרים, אלא הכול או לפחות הרוב, שיהיה בתנועה,<br> <br> תוך כדי העבודה על ובתוך קרב האימון עצמו.<br> <br> נראה היה לי שנעה מאוד פתוחה ללמידה ומחויבת. על עצמי, מעבר להנאה מלהדריך אותה, חשתי בדבר מעניין שהתחדד לי,<br> <br> והוא שמן הסתם הייתי צריך &quot;לצמצם&quot; את יכולות הקרב שלי ולשמור על נעה. הרגשתי שהדבר מחליש אותי באופן מסוים, בעיקר מכך<br> <br> שלא חשתי בנוח לבלום אפילו בעדינות עם להבי השוקיים שלי, או לחוש חופשי מבחינת חבטות להבי האמות שלי תוך כדי ההגנות שלי.<br> <br> חששתי גם שבטעות נעה תפנה את להבי ידיה או רגליה כדי להסיט או לבלום את התקפותיי, גם אם תהיינה ממש עדינות או חלשות,<br> <br> ועדיין הדבר יכאב לה. מצאתי עצמי נותן לנעה לסמן עליי חבטות ואף מצפה שתהיינה יותר ויותר אפקטיביות וחזקות יחסית לעוצמה<br> <br> שבה התחלנו את העבודה, או יחסית לעוצמות שלי בהתקפותיי. בסך הכול הרגשתי טוב ושלם עם העניין ושמחתי גם לראות את<br> <br> התקדמותה והבנותיה לגבי תנועות שונות ועוצמות נדרשות. לפעמים מה שהעלה בי תהייה עם עצמי היה אם אני לא שם עצמי מדי<br> <br> כמעין שק חבטות מולה... מעניין היה לראות כיצד הדבר, התהייה הזו, מעלה בי קישורים לתחומי חיים אחרים שלי, מול דמויות אחרות<br> <br> או כאלה שאני חושש שאפגע בהם. דבר שאולי גורם לי לוותר על עצמי (בקטע שלילי יותר, ולא ניו אייג&#39;י רוחני חיובי כזה) ושם עצמי<br> <br> באופן מכוון או מתוך תת מודע במצב של &quot;בואו אני אהיה למענכם, ואפילו לשם כך שקצת יכאב לי ממכם, לא נורא...&quot;- משהו כזה בכל אופן,<br> <br> מן הסתם יותר רגשי. קרב האימון עם נועה שהיה פיזי כמובן בגדול, פשוט חידד זאת.<br> <br> אז היה לי מאוד מעניין ומלמד... נפתח לי מעין פתח להמשך חקירה בתחום... ובכלל...<br> <br> תודה רבה !!<br> <br>
                  </details><details>
                    <summary>> > תוספ</summary>
                    עוד בטרם יצאתי מהבית לכיוון גן דובנוב, בערך ב- 8:15, התכווננתי לעבוד עם 3 נקודות של תשומת לב, דברים שייטיבו איתי.<br> בחרתי בחישה יותר מורגשת של תחושות גופי, <br> מודעות לנשימה ולתחושות הנלוות בבטן העליונה כדי לרכך ולהנעים שם את המקום,<br> והרגשה של שליחת אהבה לעצמי. <br> בעבודתי עם 3 הנקודות נהניתי יותר מבדרך כלל, מתחושה רפויה ונינוחה יותר בגופי, כאשר הנשימה לבטן העליונה, או לאזור הקיבה/סרעפת<br> היטיבה עמי במיוחד. שליחת אהבה לעצמי באופן כללי אפפה את פרקי הזמן בהם התמקדתי בכך, באופן מיטיב ונעים, מזכיר לעצמי את נוכחותי<br> אשר ראויה לאהבה ולקבלה.<br> נדמה לי שיכולתי לזכור ולעבוד עם 3 נקודות אלה עד הגיעי לגן דובנוב, ומאז המשך העבודה שם, פחות זכרתי את העבודה המתבקשת עם<br> נקודות אלו.<br> תודה :)<br>
                  </details><details>
                    <summary>"הנאת הפתרון", רביעי ערב, 23.10.1</summary>
                    מדמיינים צבעים.<br> פותרים חידה.<br> נפתחים למה שנעים.<br> <br> להפעיל את הראש ולהפעיל את הלב.<br> <br> קצת לפני שבן הגיע התחלנו שיתוף פעולה נעים.<br> <br> ועוד לפני זה התקופפתי (מלשון קוף) על המתקנים.<br> <br> אם גם המלכה יהלום הייתה פעילה בחידה, זה היה כיף.<br> <br> זה היה שיעור מאתגר. בקטע בסדר כזה. <br> <br> היה גם כיף.<br> <br> להפתח למה שנעים זה לא להתאמץ למצוא, אלא יותר לשים לב למה שכבר נעים. זה קצת כמו לראות מבעד למסך הערפל הפנימי. להתעורר קצת יותר למציאות.
                  </details><details>
                    <summary>> > עם קר</summary>
                    בין ארבע וחצי בערך<br> לשבע וחצי בערך. נראה לי.
                  </details><details>
                    <summary>שלישי בוקר 22/10/19 - "בנייה מכוונת</summary>
                    <br> בתחילת השיעור עבדתי לבד, קיבלתי הנחיה מבן &quot;לבנות את יכולת הלחימה שלי&quot;.<br> לא באמת היה לי מושג מה לעשות עם זה אז כתבתי לי מספר איכויות שנראות לי חשובות ושאם אעבוד עליהן יבנו אולי את יכולת הלחימה שלי.<br> בעיקר רציתי לנוע בחופשיות.<br> בחלק השני של השיעור ליעוז לימד אותי להלחם.<br> היה שיעור מעולה.<br> הרגשתי זרימה מוחלטת של ידע שמגיע אלי ממנו, הוא הצליח להסביר לי וללמד אותי המון כמעט ללא מילים בכלל.<br> קצב העבודה היה מעולה בשבילי ואיפשר לי להיות נוכחת.<br> היה שקט שמאפשר הרבה תקשורת מסוג אחר וקשב פנימי וחיצוני.<br> סיימנו עם כמה עבודות פנימיות שליעוז העביר.<br> היה שיעור משמח מאוד, תודה3&gt;
                  </details><details>
                    <summary>יום רביעי בקר 23.10 "שלוש פינות</summary>
                    <br> &nbsp;&nbsp;הרגשתי בפעם הראשונה שאני רוצה לגעת במשהו אישי ,בעולם פנימי ,בחלק שבו הנחתי הקפדתי שאני מרגישה את עצמי תוך כדי ולא מתנהלת מתוך הרגלים כלשהם ,לקחתי אותנו לטייל ברחובות ,להרגיש את הטבע שמסביבנו את ריח הגשם. עצרנו בצומת ,עשינו הזזות בדגש להיות אחד להרגיש את הגוף .<br> הרשים אותי&nbsp;&nbsp;לראות את דורית עם קשב שעוטף אותה .משהוא שאינו רק מתמקד אלא קשוב לכל דבר שמסביב ומעבר לו.הנוכחות הזו ליוותה אותי במשך השבוע .ראיתי את אינגריד מתמודדת עם קושי ראיתי שדורית מצליחה ברכות לדייק את עצמה&nbsp;&nbsp;לא סיימתי את השיעור עם אושר גדול אבל כן הצלחתי לדייק מבחינתי ואולי זה בזכות מה שקראתי בפורום ,נקודת ראות אישית.<br> .<br><br><table width='70%' cellpadding='0' cellspacing='0' bgcolor='#C6C7C6'><tr><td height='1'></td></tr></table><br><a href="http://www.tirzafreund.com" target="_blank" rel=nofollow>www.tirzafreund.com</a>
                  </details><details>
                    <summary>> > תודה תרצה</summary>
                    זה הרגיש לי כמו תיאור רגיש עדין ומדוייק, בהחלט התרגשתי לקרוא אותו.
                  </details><details>
                    <summary>שני ערב 21.10.19 "הגנה עצמית</summary>
                    מגיע אל זה ממרחק של שבוע ויומיים. <br> ומן הסתם הרבה כבר אבד. <br> אבל אני זוכר גם דברים. והם חשובים מאוד. <br> <br> זה החל עבורי קצת אחרי שבע מתישהו. הסתיים בסביבות 22:30 אני מעריך.<br> והיו שם גם ריב, וישי ומיכל. ובן שהנחה. <br> <br> האוויר היה קריר ונעים. ואני זוכר שהייתי מבסוט למדי עוד לפני החלק המונחה שהיה לי ממש טוב ונעים. <br> <br> עבדתי על חבטות ידיים. עבודה חופשית וטובה כזו. שיכולה להמשיך ולהמשיך. ובא לי עכשיו כשאני נזכר בה, לשוב אליה שוב. אולי עוד שעה שעתיים ככה. עברתי חופשי בין חבטות ברצף מתמשך ורך, לבין הסטות וגם פשוט עיגולים עם הידיים. תוך כדי שאני שם לב למיקום ופוזיציית הרגליים, והעבודה עם כל הגוף. <br> <br> כשנאספנו על ידי בן, התרגיל שלי כאילו הומשך באופן אורגני, והפך לתרגיל באיגרוף עם ישי ומיכל. לסירוגין. תוך שהשני/ה ובן מתבוננים. כל אחד מאיתנו יכול היה להחליף בין שניהם. עבדתי איתם בזהירות ובעונג רב. <br> <br> אני זוכר איזה משהו שעלה בי בזמן העבודה איתם. הרגשתי שהרמה שלי איננה מספקת כדי גם לשמור עליהם כראוי ולספק סביבת עבודה נעימה ובטוחה, וגם לסמן להם כל פעם שהם פתוחים. כשאני מתבונן בזה עכשיו אני רואה שיכולתי, אם הייתי לוקח את היוזמה יותר פעמים, לעשות זאת. אבל לא רציתי לקחת יוזמה. רציתי להגיב. זה טוב. להציב אותי בעמדה כזו. זה דבר טוב לעבוד עליו. מכל מקום, מאוד נהניתי מהתרגיל הזה. <br> <br> לאחר מכן בן העביר לנו עבודה על הגנה עצמית פנימית. <br> היכולת להבחין ברחש בחש הפנימי שלי כבאלמנט פנימי שרוצה להשתלט. בן הדגים עלי. עמד מאחורי ודיבר כמו המחשבות. איך שזה מתחיל בלתמלל את העכשיו שלי. באופן תמים מאוד. אני יושב כאן וכותב עכשיו, כן... ומחפש שתהיה הזדהות, הסכמה להיכבשות. עובד מהכיוון הזה ואז מכיוון אחר. <br> <br> היכולת להבחין בין זה וביני. <br> האם יש בתוכי משהו כרגע שמזדהה בתור אני? שקורא לעצמו אני?<br> הגברת הרגישות לדמויות פנימיות. ביניהן, ואולי מרכזית ביניהן, דמות שנקראת אני עכשיו. <br> ההבחנה שבין חשיבה בלתי רצונית, ובין חשיבה רצונית - צפה ועזרה לי עם זה. <br> <br> לאחר שבן הלך, ריב ישי ואני המשכנו. הפורמט היה כאילו שאני וריב עוזרים לישי. אבל זה היה ככה רק על פני השטח. ברמת השיחה. מתחת לזה היינו שלושתנו בשיעור משמעותי מאוד לשלושתנו. <br> <br> ברגע מסוים של השיחה הזו הבחנתי שכל מילה נוספת שאגיד תמסמס את החיבור שלי, ותהיה שקר, אפילו אם היא תהיה אמת. משהו כמו שהדיבור השטוח הזה איננו יכול באמת לומר את זה. את השקט הזה או העוצמה הזו. השתתקתי. נתתי להם להמשיך והמשכתי להיות מחובר לעצמי ולהקשיב להם. תרמתי איפה שיכולתי. השתדלתי להיות מינימליסט. <br> <br> ריב העביר משהו אודות המעבר בין תחומים שונים בתוכי. עולמות פנימיים שונים. והיכולת לעבור ביניהם באופן חופשי יותר. שמשהו בי נשאר לא כבוש לגמרי על ידי התחום הזה. הוא הדגים את זה פיזית בעולם. וצייר את זה במחברת. <br> <br> אני הוספתי לציור הזה את סמל הנקודה בתוך עיגול. מסביב לתחומים השונים. כאשר ישנה מודעות למה שהסמל הזה מבטא, יש יותר חופש בתוך התחומים השונים. כאשר אני שם לב אל כף הרגל שלי, הנקודה שבמרכז היא על כף הרגל. היא יכולה להיות גם באושר שלי, או באשמה שלי. עד כמה היא מודעת לנקודיותה ברגע נתון?<br> <br> היה הרבה מאוד בשיעור הזה מבחינתי. הרגשתי בו טוב ועמוק. <br> תודה!!
                  </details><details>
                    <summary>רביעי ערב 23.10.19 "הנאת הפתרון</summary>
                    שיעור שני במיני סטודיו עם שיר (בתקופה האחרונה)<br> הפעם גם בן הגיע לחלק מסוים.<br> שוב ההרגשה הזו של מקדש איכותי ונעים על רקע ערב של תחילת החורף.<br> <br> החל בסביבות 20:20 כזה? <br> הסתיים כשתי דקות לפני חצות<br> <br> (אני מתבונן ביומנים שלי מאותו היום ורואה עבודה די מרשימה. אני חושב שזה היום שנפרץ בו איזה סכר, והעבודה שלי החלה שוב לזוז)<br> <br> התחלתי בתנועה נעימה של אמנות הלחימה, משהו שהרגיש שעשוי להיות המשך לעבודה שעשיתי בתחילת השיעור בשני האחרון. <br> <br> דבר נוסף שעלה -&gt; השהייה בשיעור, ללא הנחיות. רק להימצא, לנוח, להקשיב<br> <br> בן הופיע פתאום. זה היה מגניב, הפתיע אותי. והחל חלק בשיעור שנמשך כחצי שעה. <br> ועסק בעיקר בהעמקת ההבנה שלי במפת 4 המרכזים, ובסיפור ההוא על הגמדים ומגדל האורגניזם. היה רגע שבו היה מין קצר בהבנה שלנו זה את זה שהרגיש לי משמעותי. אני שאלתי משהו על הסיפור, ובן חשב שאני שואל משהו על &#39;האמת אודות פעולת האורגניזם&#39;. זה העלה בי משהו - להרגשתי היו רגעים כאלה בעבר שבהם כוונתי לא הובנה בכל מיני סיטואציות דומות וזה גרם לי מצוקה. <br> <br> מכל מקום - המרחב הזה נמשך במשך כחצי שעה. ובין היתר עלו בו דברים משני האחרון. בן הצביע על הדבר בין שהפסיק את הדיבור, כאלמנט רגשי שידע להרגיש את שטחיותו של הדיבור.<br> <br> לאחר מכן שיר הגיעה. <br> עשינו סשן הזזות מצוין, ואז בעיטות ותחרות נגיעות רגליים וכיוצא באלה. <br> ברגע מסוים היא הונחתה לזוז באופן חופשי ולהעמיק באיזה מרחב שהחלה לעבוד בו כמעט בלי משים. בשלב מסוים כיביתי את האור, והיא המשיכה בחושך. <br> <br> לאחר סיום שיעורה של שיר, <br> - חזרתי למרחב האימון העצמאי שהתחלתי לפני שבן הגיע. <br> - עשיתי כחמש דקות של איגרוף באוויר. <br> - כתבתי 10 פעולות שאפשר לבצע מחר כדי לקדם את ענייניי<br> - ישבתי בשקט והקשבתי לערב/לילה שסביבי<br> <br> יופי של שיעור, <br> תודה!!!
                  </details><details>
                    <summary>שבת 26.10.2019 "בנייה בשלבים</summary>
                    טוב, בוא נראה...<br> <br> זמני השיעור היו ככה סביבות 15:00, אולי קצת אחרי, ועד סביבות 17:45. אולי קצת אחרי. כלומר, זו הייתה סוף הפעימה השנייה שלו. הפעימה השלישית הסתיימה בסביבות 22:00 בלילה ככה. אולי קצת אחרי :) <br> <br> חוץ ממני היה בשיעור עומרי. <br> <br> בחלק הראשון עשיתי איתי פגישת הסתנכרנות עם עצמי. הגברת התקשורת בין החלקים השונים שלי ויצירת שיתופי פעולה מועילים. זה היה נעים ומועיל. <br> <br> בחלק השני עבדתי עם עומרי והיה לנו שיעור מאוד פורה וטוב. <br> <br> בחלק השלישי, עבדתי עם ריב, תרצה ומאיה. היה מוצלח מאוד. והיה לי גם מאוד נעים לזכור שאני בתוך שיעור קונג פו עכשיו, ומשתתף בשיעור הזה כאילו מטעמו, או כתרגיל בתוכו. התבטא הרבה בהנחיות שקיבלתי להרפות. וגם פשוט במעין תוספת של שקט ומודעות שהיו איתי. <br> <br> שיעור מצויין, תודה!!
                  </details><details>
                    <summary>23/10/2019 רביעי בוקר "שלוש פינות</summary>
                    שיעור נפלא, אני ותרצה ואינגריד. <br> גשם מטפטף. <br> מגיעה באיחור יחסית למה שהתכוונתי (נדמה לי 6:42) ותרצה לוקחת אותנו להליכה. תבורך תרצה, אני הייתי קצת במין חשש מהגשם והרגשתי כל כך נעים להרגיש את ההתייחסות החברית של תרצה עם הגשם. אפשר לי להתחבר לעצמי ולקשר שלי עם הגשם... <br> היה עצוב נעים כזה בהליכה, קצת אפור וזה הכניס אותי לקשב רחב כזה, מאוד מרגיע. <br> רגעים שזכורים לי מהשיעור - העבודה על &quot;שפת&quot; השביל המרוצף על סף הגינה מאדמה סתם עם דקל גדום... גינה של בניין. היה קסום לעמוד שם ולעבוד על הגוף. <br> עבודה נהדרת שלי עם עצמי כולל הנחיות, אני לא זוכרת על מה. רק זוכרת שהגענו בדרך&nbsp;&nbsp;פלא למין מקום מופלא שממש לא חשבתי שנגיע אליו, גן זאב. עשינו שם קרבות מאוד עדינים, בשלשות ובזוגות, כולל הנחיות שונות כמו להגיד נפגעתי ופגעתי, ועוד דברים שעוזרים לדייק (היתה שם הנחיה שהיתה לי ממש ממש מועילה אבל שכחתי אותה...) <br> נדמה לי שהיתה גם הנחיה להיות קרובה לאדמה. לעשות פעולות קרובות לאדמה. הליכה קרובה לקרקע... ועוד. אולי היתה גם הנחיה של עבודה כשהראש קרוב יותר לקרקע או נמוך מהאגן. <br> אחר כך היתה עבודה פנימית... שאני הנחיתי. שהיתה לי נהדרת. <br> היתה חוויה מאוד ברורה שאני באמת מחוברת להנחיה של בן של להעביר את השיעור עד שארגיש מסופקת. <br> אחר כך השיחה שאינגריד הנחתה היתה נהדרת לי, מדויקת לגמרי. <br> השיעור היה נפלא מבחינתי. אבל הרגשתי שאחרי השיעור האפקט שלו איכשהו נפרם - כאילו יש משהו בשיעורים מובנים שבן מנחה שהם יותר עמידים בצורה שנותרה מבחינתי עלומה -.&nbsp;&nbsp;&nbsp;&nbsp;<br> אחרי השיעור כאב לי כל הגוף שבועיים, בצורה שהרגשתי שהיא סך הכל טובה. היה בה משהו טרנספורמטיבי כזה.
                  </details><details>
                    <summary>> > תופסו</summary>
                    כמה דברים חשובים: <br> <br> לפי זכרוני השיעור נגמר בערך בשמונה וחצי. <br> <br> המשתתפות בשיעור היו תרצה אינגריד ואני. <br> <br> כשהגעתי לאזור חיפשתי חניה עם האוטו (לאחרונה החניה נהייתה ממש אתגר) וראיתי את אינגריד מתחת למטריה. מאוד מאוד שמחתי לראות אותה כך. <br> <br> היה חלק בשיעור שהיה לי מאוד משמעותי ששכחתי - חלק שבו הרגשתי זכות לנכוח בתפקיד מרפאה. אינגריד היתה בתפקיד המקבלת. <br> אינגריד ממש הרשתה לי להיות שם. זה היה בעבודת קרב עדין או כתפיים - לא זוכרת. בכל מקרה היה שם מגע מאוד עדין ומרפא, ונקי לגמרי מכל כוח ומאמץ מיותר ונוקשה... הרבה קשב עדינות ורכות, מין ריקוד משותף עדין וקשוב. ואינגריד עבדה כ&quot;מתרפאת&quot; בצורה נהדרת. זה היה לי מאוד משמעותי. תודה
                  </details><details>
                    <summary>> > > > מרפא</summary>
                    מאוד מרגש ומשמח לקרוא.<br> החווייה הייתה מאוד משמעותי גם עבורי.<br> תודה רבה רבה.
                  </details><a href="javascript:history.back()">בית</a>