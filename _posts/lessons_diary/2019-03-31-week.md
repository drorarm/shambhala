---
layout: clean-layout
title:  "מקדש הקונג פו - 31.3.19 עד 6.4.19"
date:   2019-04-01
---
# מקדש הקונג פו - 31.3.19 עד 6.4.19 
הידעת שחלק מהתלמידים בבית הספר כיום מתקרבים להם בנחת להוספת שכבת הלימוד השלישית?<br> <br> הידעת שלא משנה כמה שכבות מוסיפים - השכבה הראשונה ממשיכה להיות חשובה ומקדמת ללמידה של כל אחד מאיתנו ואנחנו כולנו (בלי יוצא מן הכלל) לומדים ממנה דברים חדשים וחשובים מדי שבוע? ושכך הוא המצב גם לגבי כל שכבה אחרת שמוסיפים?<br> <br> הידעת שדי בשכבת הלימוד הראשונה בשביל ללמוד ולהתפתח בכל תחומי הלימוד, גם מבלי להוסיף שכבות נוספות?

<details>
                    <summary>שני בוקר 1.4.19 – "הבחירה בעדן</summary>
                    זמן הגעה: 6:35 – סיום השיעור שלי: 8:00 – משת&#39;: יואב, אינגריד – מנחה: בן<br> בבקר חוויתי קור פיזי ומעט קושי לצאת מהמיטה החמה, אבל משהו בי דחף אותי מתוך ידיעה עמוקה שמאוד כדאי לי להגיע לשיעור הקונג פו. אם בעבר הגשם החזק היה גם עלול להגביר עוד יותר את אי הרצון שלי לצאת החוצה, הפעם היה לי ברור שהגשם הוא לא גורם משמעותי כאן. בסופו של דבר הצלחתי לאסוף את כל החלקים שבי ולגייס אותם לקראת עוד שעור קונג פו.<br> הגעתי מוכנה להתחיל בשיעור, לעשות מזה את המיטב.<br> בן הוביל אותנו לכיוון לונדון מיניסטור תוך הנחיה למקד את המבט בנקודה שנמצאת במרחק מה, תוך שימוש בראיה מרחבית ברקע. היה תרגיל מעניין. באותן הדקות שמתי לב שאני לא לגמרי בבחירה – אומנם בוחרת על מה למקד את המבט שלי, אך לא מסוגלת למקד את המבט על אותה הנקודה ליותר מכ-30 שניות. משהו דחק בי לעבור לנקודה אחרת תוך זמן קצר. <br> כשהיינו קרובים לכניסה ללונדון מיניסטור התחדש הגשם. בן עצר לרגע מתחת לעץ גדול והודיע שכעת עלינו לנוע בצמוד אליו ובקצב של בן. בן פתחת בדילוגים זריזים; כדי שאוכל לעמוד בקצב שלו היה עלי לרוץ. הרגשתי שהגוף שלי עוד לא מסונכרן מספיק כדי לפתוח בריצה; השתדלתי לרוץ בקלילות – זה היה כרוך בהרבה ריכוז. שמתי לב ל&quot;קנאק&quot; בקרסול הימני שלי – משהו מוכר מאז שאני זוכרת את עצמי – שחוויתי אותו כהתרעה לא לאתגר את הגוף שלי יותר מדי. מעט הורדתי את מהירות הריצה שלי וכתוצאה מזה נותרתי מאחור במרחק מה – מבלי שזה עורר בי פאניקה, כפי שזה היה מעורר בי בעבר.<br> נכנסנו ללונדון מיניסטור. בן חיפש מרחב מתאים עבורנו והזמנין אותנו להתיישב בצד התיקים שלנו – בשונה מהרגיל, שבו אנחנו נוהגים להשעין את תיקנו על הקיר או על עמוד. אהבתי את השינוי הקטן הזה.<br> בן פתח בשיחה שנמשכה עד לסיום השיעור הרשמי שלי בשעה 8:00. הא התחיל בכך שהסביר לנו כי בדרך לכאן הוא בחר ב&quot;מנוע למידה&quot;. הביטוי לא היה מוכר ומיד עוררה מעין מערכת &quot;אזעקה&quot; פנימית אצלי של &quot;פספסתי משהו, לא הבנתי&quot;. בן שאל: &quot;למידה&quot;, זה מובן, נכון? &quot;מנוע&quot; כמו &quot;מנוע חיפוש&quot; זה גם מובן, לא? התשובה שלו עדיין לא סיפקה למערכת שלי את &quot;ה-תשובה&quot; ש&quot;תרגיע&quot; אותה, אבל זה אפשר לי להשתחרר מהלחץ שנוצר אצלי במידת מה, מספיק כדי שאהיה פנוה להקשיב להמשך. בן דיבר הרבה, שמתי לב בזמן אמת שדבריו כמו &quot;מחליקים&quot; על קירות התובנה שלי; חשתי מעורפלת, מתקשה בהבנת הנשמע, ועוד. יחד עם זאת הרגשתי בטוחה מספיק בסביבה הזו כדי לאפשר למצב הזה להיות, ומדי פעם לשאול שאלות הבהרה או פשוט להודיע שלא הבנתי, שאני חשה בערפול. <br> מדי פעם עשיתי &quot;restart&quot;, מה שאפשר לי להרפות יותר ויותר ולא להסתבך עם גלים של תסכולים על זה שאני מתקשה להבין. התמקדתי בלהרפות. הרגשתי שישנם חלקים בי שמבינים יותר ממה שנדמה לי. התמקדתי בלשמוע את מה שמגיע אלי ולאפשר לגוף לעבד את זה, תוך שינוי תנוכה מדי פעם כדי לעבוד מעט עם הגוף. <br> בהדרגה הרגשתי במתרחש בי שינוי נעים ומעצים; הרגשתי שאני ברגעים אלה מקבלת תשובה לנושא שמאוד מעסיק אותי: הבנה. התחלתי לבטוח יותר בעצמי ולראות שאני מבינה הרבה גם כשנדמה לי שלא הבנתי דבר. <br> במהלך השיעור בן הזכיר משפט אותו ציין שהוא אמר לפני מספר שבועות וכי אז הייתי ממש נרעשת ממנו – תחילה לא זכרתי כלל את החווייה, א&quot;כ נזכרתי במעומעם. האמירה הייתה משהו כמו &quot;ההבנה/ התודעה היא כמו ספיראלה שהולכת ומתרחבת&quot;. הפעם זה לא הרעיש אותי – זה נגע בי בנעימות כמשהו מוכר וידוע. <br> יצאתי מהשיעור כשאני מרגישה רגועה, בטוחה, צלולה ונוכחת פי 20 ממה שהיה בתחילת השיעור. מדהים!<br>
                  </details><details>
                    <summary>> > מנוע הדרכ</summary>
                    תיקון: המונח שבן השתמש בו היה &quot;מנוע הדרכה&quot;
                  </details><details>
                    <summary>שני 1.4.19 בוקר ״הבחירה בעדן</summary>
                    שעת הגעה&nbsp;&nbsp;06:20 קצת חשוך, שעון קיץ, גשום. נחמד, כאילו חורף.<br> פינה מוגנת מגשם מתחת לבנין. תרגול של תנועה. בעיטות, הנאה מהתנועה. בן ואינגריד מצטרפים. <br> בן מנחה את כולנו. שינוי מיקום, עבודה עם מיקוד רחוק ושימוש בראיה היקפית. תנועה מהירה, ריצה. לונדון מיניסטור. שיחה על ״מנוע הדרכה״ (הקבלה למנוע חיפוש לדוגמה). <br> התייחסות למצב ברירת המחדל של שיחה חופשית במהלך השיעור. <br> התמקדות במה שמובן בניגוד לאינטואיציה או ההרגל שמכווין אותי לעתים קרובות להתמקד דווקא במה שלא מובן. <br> משתעשע עם כמה סוגים של קשב תוך כדי האזנה והשתתפות בשיחה. <br> אינגריד מעלה את הנושא של פעולות שמזיקות (במסגרת השיעור) אל מול שמירה על עצמך. <br> המיקוד עובר לנושא בסיסי וחשוב זה. למידה דרך פעולות מזיקות מול למידה מועילה. במהלך השיחה הייתי מודע לפרקים למחשבות, הרגלים, התנגדויות שקופצות בי כתגובה לטקסטים שעלו בשיחה. <br> היה מעניין (אם כי מאתגר) לאחוז בשיחה וגם להתבונן במה שעובר אצלי. מתמקד בתחושת הגוף, זה כבר קצת יותר קל. <br> סיום שיעור לאינגריד, בהמשך סיום ההשתתפות של בן בשיעור שלי. <br> חוזר לעבודה גופנית מהנה. בתוך העבודה אני מתבונן במידע הרב שזרם אליי. <br> המשך עבודה מול דף ועט בבית קפה סמוך. זה היה פורמט עבודה חדש לי במובן שזו לא היתה השארת עקבות, בדומה למה שאני עושה עכשיו, אלא העזרות בדף ועט כדי לבחון רעיונות שעברו אליי במהלך השיעור. <br> רשמתי לעצמי משפטים מתוך נסיון לעבוד עם מה שברור ונעים לי. כשהם מולי על הדף (זה עזר לשחרר את האחיזה שלהם בתוכי) למיין מי מאותם משפטים, ברור לי, מוסכם עליי, מתאים לי כעת, מעורר בי רצון להתקדם איתו, להעמיק בו אל מול אילו מהמשפטים פחות מרגישים לי ברורים. <br> סיום שיעור 08:40
                  </details><details>
                    <summary>קונג-פו - ראשון 20:00, 31/03 - "להתקרב לעצמי</summary>
                    כחלק מהמסגרת הכללית של השיעור - מתרגל את אמנות ההספקה ע&quot;י ארגון שיעור קצר ושלם לי ולאחרים ואת אמנות ניהול הזמן והיכולת להאריך את זמן השיעור שלי בנחת כחלק מהיומיום. בשני אלה נעשו דברים יפים וגם ראיתי דברים שניתן להשתפר בהם...<br> <br> כמה תרגולים מהשיעור:<br> שני התרגולים שעשינו בשבוע שעבר לשיפור הראייה - כיסוי העיניים עם כפות הידיים, וכיסוי חלקי של העין הדומיננטית<br> תרגול הפורמות הבסיסיות כאילו הן נועדו אך ורק למטרה אחת - למשל להשתפר לחימה, לטפח את הבריאות, להעמיק את הנוכחות, להבין את המקום שלי בעולם.<br> הנעת הגוף שלי מאזור מסויים בגוף - למשל מהאגן, מהכתפיים.<br> היכולת להיות קליל ועדיין מקורקע (דימוי של דב)<br> התנסות קצרה עם ריב בעבודת הרגליים שעשינו בשבוע שעבר - אני מנסה להכניע אותו והוא משפר את המוגנות ועובד באופן עדין. אח&quot;כ התנסות קצרה ביצירת אפקט זהה אצל שנינו - יצירת כאב קל.<br> להגיע למצב שאני יכול לסייע לאחרים - שם אותי בעמדה טובה יותר קודם כל כלפי עצמי.<br> <br> דגש כללי שהיה לי טוב - לקחת את התרגיל שאני מקבל ולהפוך אותו לשלי.<br> <br> מ 18:55 עד 21:40.<br> ביחד עם ריב, יניב, עדי, דרור ובעז.
                  </details><details>
                    <summary>"להתקרב לעצמי", ראשון ערב, 31.3.1</summary>
                    השתתפו בשיעור: בועז, בעז, דרור, יניב, עדי וריב<br> התחיל אולי ב19:40, בהנחיית בועז:<br> <br> מעברים בין שכיבה לעמידה. חיפשתי דרכים לעבור ללא מאמץ, מעברים ללא שימוש בידיים.<br> תרגול של 4 פורמות בסיסיות, עם מטרות שונות: בריאות, מתיחות, לחימה, מטרות נוספות באופן חופשי...<br> <br> תרגילי מתיחות. הרגשתי שקצת הלכתי אחורה לעומת שיעור קודם.<br> <br> בישיבה במעגל:<br> הנאה מהנשימה<br> הרפיית הפנים<br> * מתישהו ההנחיה עברה לידי ריב, כמדומני.<br> מספר רץ בקול לפי סבב, מתחיל מ-1 ומטפס... כמו ספירלה עולה<br> <br> קבלנו הנחייה להעברת שעון בינינו בסדר מסוים, כל 10 דקות, במקביל לעבודות הבאות (סה&quot;כ 40 דקות). סיום השיעור שלי יקרה אחרי 35 דקות.<br> הונחיתי להיערך לכך שלא ארגיש נטוש בסיום השיעור שלי. ניסיתי להבין למה הכוונה... שלא אמצא את עצמי פתאום ללא הנחיות, משהו כזה.<br> <br> מעבר בין שתי עמידות שונות, רוכב ורץ, במגוון דרכים. כל הגוף משתתף בתנועה.<br> ירידה ועלייה עם האגן, מספר פעמים, כשכל פעם חלק אחר באגן מוביל אותנו.<br> בהנחייתי - תנועה של הגוף בהובלת האגן, עם דגש של קלילות וקפיציות, לצד הקשבה לגוף ולרצונו. הליכה מתוך אותם דגשים.<br> תנועה עם איכויות של קלילות ובו זמנית דוביות כזו (כמו דב).<br> בזוגות - נסיון להגיע לכתפיים וראש של הפרטנר. אחד צופה מהצד ויכול להחליף מישהו לבחירתו בכל עת.<br> <br> לבקשתי, דרור שהיה עם השעון באותו זמן, עדכן אותי לגבי סיום השיעור שלי.<br> באופן מפתיע חוויתי תחושה של נטישה, אולי לראשונה בסיום שיעור, בהקשר הזה.<br> מיד לקחתי את המושכות, והמשכתי להנחות את עצמי, למדיטציה קצרה.<br>
                  </details><details>
                    <summary>רביעי לילה 3.4.2019 "טיפוס מלמטה</summary>
                    שיעור עמוק במיוחד. אכתוב עליו כאן בזריזות כרגע ואחר כך אולי ארחיב.<br> החל מספר דקות לפני תשע. בטיול לבדי. מחפש את השיעור של שמונה. רוצה להתחיל ממצב שאני בקרבתו ורואה אותו אך מספיק רחוק כדי להיות לגמרי בשלי. <br> <br> מחזיק מעין בועת תמיכה בשיעורים אחרים המתרחשים סביבי. במקביל אלי. במצב חלישה כזה. מודעות רחבה. <br> <br> מצטרף לריב ולבועז ומתרגלים יחד. <br> <br> הנשימה, תוך כדי ביצוע מהיר של פורמת 5 החיות, תוך כדי קרב רגליים עם בועז, תוך כדי חבטות באוויר לאורך זמן רב. <br> <br> בפורמה של ריב אני מבחין באנרגיה ורכות, בפורמה של בועז אני מבחין בדיוק רב. <br> <br> בקרב רגליים עם בועז - חופש תנועתי רב, והנאה, ונוחות, אבל גם משהו קצת לא נעים. אני שואל על זה אחר כך את בועז והוא אומר ש-&quot;הייתי קצת (או מאוד?) עם עצמי&quot;. וזה קולע. <br> <br> בעבודת תנועות וחבטות מתמשכת - עשיר מאוד. הנשימה שמתאימה עצמה לתנועחות שונות, למצבים שונים, כמו מין ברבאבא כזה שמשנה צורות. תרגול נוסף של השארת האוויר עוד רגע בפנים. תנועה שמטרתה שחרור וריפוי. <br> <br> יומן השיעורים &lt;-&gt; התחושה הלא נעימה שעולה בי &lt;-&gt; זיהוי חולשה רבת שנים הקיימת בי &lt;-&gt; ההפרדה בין סאחי ובין חופשי &lt;-&gt; לקוסם ולהוביט, לשניהם יש מקום &lt;-&gt; לתת לשניהם ליהנות ממה שכל אחד מהם נהנה ממנו &lt;-&gt; החדווה שבעבודה, קושי ואתגר &lt;-&gt; גופיף כאב חשוב שמגביל את העשייה שלי ומונע ממני דברים רבים מאוד &lt;-&gt; להיות מחוץ לזה &lt;-&gt; להיות בתוך זה &lt;-&gt; ריבועים, משולשים, משהו משונה בסגול בהיר&lt;-&gt; להתייצב מול זה ועם זה. <br> <br> הסתיים בשעה 23:28<br> רק אני הייתי בו, מסתבר.<br> <br> שיעור חזק מאוד. <br> תודה!!!
                  </details><details>
                    <summary>רביעי בוקר 3.4.19 – "בכיוון המרחב</summary>
                    הגעה: 6:27 – סיום: 8:35 – משת&#39;: יואב, אינגריד, תרצה – מנחה: בן<br> <br> רוב השיעור ליוותה אותי תחושה של קור מתון.<br> השיעור הוקדש לאיכויות שבמשימה &quot;להנחות את עצמי ואת האחרים&quot;. הפעם בן שם דגש על אי הענקת שם או כותרת.&nbsp;&nbsp;3 שלבים, שבן העניק להם צבעים:<br> 1-&nbsp;&nbsp;&nbsp;&nbsp;לברר עם עצמי מה מתחשק לי לעשות ברגע זה – צבע ורוד<br> 2-&nbsp;&nbsp;&nbsp;&nbsp;לתקשר עם האחרים באופן הישיר והברור ביותר – צבע ירוק<br> 3-&nbsp;&nbsp;&nbsp;&nbsp;לתת מרחק לכל אחד לבצע א התרגול לפי מה שמתאים לו – צבע כחול<br> לגבי החלק הראשון, כבר התקדמתי איתו יפה מאוד. ממש מסוגלת לזהות/ להמציא תרגילים שמעוררים בי חשק. חוויתי בבירור עד כמה לתשוקה ולהנאה של המנחה יש השפעה על המונחים.<br> לגבי החלק השני, התקדמתי יפה אבל יש עוד מה לשפר בלהעביר הנחיות ברורות, שתמוכות בתרגול. גם כאן ראיתי יותר בבירור עד כמה הנחיה ברורה יכולה לאפשר או לחסום אצל המונחים.<br> לגבי החלק השלישי יש לי עוד מה ללמדו. אתמול חוויתי לראשונה כמה האיפשור האקטיבי של מי שמנחה משפיע על האחרים – לא הייתי כ&quot;כ מודעת לזה. אחד החסמים העיקריים שלי בעבר היה עודף לקיחת אחראיות וביקורתיות על אופן ביצוע התרגיל אצל אחרים במידה וזה לא נראה לי מתאים להנחיות שלי. <br> תוכן השיעור גם המשיך להיות נוכח ופעיל עבורי לאחר תום השיעור הרשמי.<br> לקראת סוף השיעור כבר לא חוויתי קור, למרות שעדיין היה קריר. <br> גם הקדשת זמן לשיחה חופשית עם תרצה ויואב על כוס קפה תומכים ומחזקים את זה.<br> <br>
                  </details><details>
                    <summary>ראשון 20:00 31.3.19 "להתקרב לעצמי</summary>
                    היינו אני, בעז, בועז, עדי, דרור וריב<br> התחלתי בעבודה נינוחה עם הגוף, ועם המעבר הקסום שאני מכיר בשם &quot;השערים&quot;<br> בועז הנחה אותנו,<br> מעברים מעמידה לשכיבה וההיפך, התנסיתי גם בלחפש מעברים הכי חסרי מאמץ, ומצד שני במעברים שהצריכו מאמץ מיוחד<br> עבודה עם הפורמות הבסיסיות עם כוונה/ מטרה ממוקדת. למשל: בריאות. התמתחות. לחימה<br> זה היה לי מעולה, והתנסיתי גם בתרגול הפורמות במנח נמוך מאוד, וזה היה תרגיל תנועתי מעניין<br> בהמשך חלקנו הנחינו את כולנו בנושאים שונים<br> מעבר משפיפה לעמידה תוך הכוונת התנועה מאיזורים שונים בגוף<br> שיפור הקלילות<br> עבודת כתפיים<br> דגש מועיל (לאו דווקא במילים הללו) - להתכוון לכך שבתום החלק &quot;הרשמי&quot; של השיעור לא ארגיש נטוש, תלוש... לזהות זאת במידה וקיים, ולנכס את השיעור שלי לעצמי, בדיוק כמו שהוא היה לפני כן<br>
                  </details><details>
                    <summary>שלישי בוקר 2.4.19 "קשר ההזדמנות</summary>
                    שיעור משותף עם ליעוז, בגן דובנוב. <br> החל בסביבות 9:10 בכיכר מסריק<br> אחרי מדיטציית פתיחה -&gt; הליכה לגן דובנוב, השתרעות על ספסל. בחלק זה, לראות שאני הולך עכשיו בתוך מקדש עצום שרוב מי שהולך בו או נוסע בו איננו מודע לכך שהוא מקדש, ומשדר מעין גל של בוקר יום חול. להיות מודע את התדר הזה, להיות מודע את העומק והמקדש. -&gt; לכל דבר יש מרחב אינטימי, פנימי, מקודש. בדיוק כמו שלי. <br> <br> עם ליעוז - <br> שימוש במתקנים בגן דובנוב באופן עדין ונעים, כדי להתחמם, לטפל בגוף יפה, להפעיל אותו טוב. <br> <br> אמנות הלחימה - עבודה עדינה מאוד. מיטיבה. חקירת הילוך 0 של אמנות הלחימה שלנו. עבודה ללא מאמץ. למה ביקש הביטוי שני ליצנים בהנחיות לכוון אותנו? בן לא בהכרח יודע בעצמו. אני מתייחס לזה כמשהו שהגיע עבורי, ולא משנה מאיפה. ליצן - היסוקה מהאטר האנטר. ליצן - ביטוי חופשי נטול עכבות. ליצן - חצי אנושי, חצי חייזר מצחיק כזה.&nbsp;&nbsp;משהו ריק. מהנה. לא רציני. עם חיוך. מייקל &quot;ונום&quot; פייג&#39; (להיזהר איתו, עם להוריד את היכולת הזו ממנו. הסגנון שלו כולל גם משהו שחצני ולא כל כך מיטיב. זו תוכנה טובה שהוא משתמש בה, אבל יש בה וירוס רציני ביותר שיש לנקות). עוד ליצן מהולל - ג&#39;קי צ&#39;אן. השחרור הזה, הכלי הריק הזה, הרפוי הזה, מלא חדווה, זורם עם, מאפשר. צריך גם להיות מאוזן עם משהו אחר אבל. זה צריך להיות מוכל. <br> <br> הסתיים באיזור 11:30 נדמה לי. לאחר שהעברנו לנו משהו דומה למה שעשיתי בהתחלה. המרחב הפנימי המקודש של הדברים. <br>
                  </details><details>
                    <summary>שני ערב 1.4.19 "ארבע פינות ההדהוד</summary>
                    שיעור שהחל עבורי בשעה 19:22<br> השתתפו בו מלבדי גם ריב, שיר ומיכל<br> <br> השקעתי זמן רב בבריאתו בבית. כולל בין היתר התרגיל שעשינו לאחרונה בשבת, של לראות את המורים שעבורם כל משתתף הוא הנבחר. זה היה כיף מאוד. <br> <br> הגעתי לאזור המפגש בשעה 19:16, השיעור החל מספר דקות לאחר מכן.<br> סיור באזור ומציאת שתי נקודות עניין שחשבתי שאולי בהן ייערך השיעור. הייתה הרבה רוח ורציתי מקום מוגן ממנה.<br> <br> לאחר מכן, מדיטציה נעימה מאוד במשך דקות ארוכות. ואז תנועה נעימה שמעסה את הגוף ומטפלת בו. <br> <br> כשהחל השיעור המשותף נענו יחד אל תוך המבוך/המקדש של הבניין הגדול בכיכר. תחילה עצרנו לכמה דקות במסדרון אחד שהשקט המיוחד שלו עשה לי מאוד טוב קודם והנחיתי אותנו להבחין בשקט שלו, ליהנות ממנו ולהשתמש בו כדי להתחבר לשקט. <br> <br> לאחר מכן עלינו לקומה השנייה והתמקמנו במיניסטודיו קטן שקיים שם. אז עשינו מספר סבבי הדרכות. בתחילה - הדרכות קטנות במטרה לחולל שינויים קטנים שיעשו לנו טוב יותר מרגע לרגע. לאחר מכן - הדרכות שנועדו לעזור למישהו לבחירתנו, אך מיועדות לכולם, כשאנחנו משאירים את הנבחר שלנו סודי. <br> <br> לבסוף, נשארנו עם ההנחיה האחרונה ששיר נתנה - להתרווח בתוך עצמנו נדמה לי -והעמקנו בה עוד. להתרווח בתוך הסיטואציה. <br> <br> לאחריה באה ההנחיה של לבקש עזרה בנושא מסוים. לא בקול ולא ממישהו ספציפי. ואז להיפתח לקבל את העזרה הזו. <br> <br> שיעורה של מיכל המשיך לאחר מכן ובנפרד גם השיעור שלי ושל ריב, שהעניק לנו הדרכה מצוינת בנושא של לעבור אל מעבר למה שכיניתי תוך כדי כך רובוט ההנחיות. לאחר מכן הסתיים לנו השיעור. <br> <br> דברים חשובים - <br> אחת ההנחיות/העזרות שאסא קיבל לשיעור הזה היה להשקיע בלהרגיש בנוח במהלכו. תוך כדי שהוא ממלא את התפקיד הזה של להגיד לנו את ההנחיות. להתרווח בתוך זה. חשוב מאוד.<br> <br> הנחיות חזקות שאנשים העבירו - לשחרר שליטה. לתת לעולם ולאנשים להיות כמו שהם. <br> מחקר של תנועה במרחב על ידי העברת משקל מהאצבעות לעקבים וחזרה בשתי הרגליים. לשבת או לעמוד גב אל גב ולהיעזר בזה כדי להתרווח בתוך עצמי, לספר משהו מצחיק מהימים האחרונים. ועוד...<br> <br> הסתיים בשעה 22:05.<br> <br> נהניתי ממש. תודה!!<br> <br> <br> <br> <br> <br>
                  </details><details>
                    <summary>"טיפוס מלמטה", רביעי ערב, 3.4.1</summary>
                    רגעי שיא:<br> עבודה עם קרן, כשאני מלווה את העבודה שלי בהברות שאני מדי פעם אומר לעצמי בלב ושעוזרות לי. <br> עבודה פנימית שלרגעים בה אני חש שאני עם ידיי על ההגה, כלומר שם. <br> <br> זה חדש בשבילי לחוות שאני נמצא, שיש לי בחירה מסויימת.<br> <br> היה שיעור עם כמעט אותן הנחיות של השיעור הקודם. השיעור הזה היה משודרג מבחינתי. הייתה בו הרבה יותר אקטיביות. ראיתי על קרן שהיא גם במצב משודרג מפעם קודמת (אבל אני לא יודע איך היא הרגישה ביחס לפעם הקודמת).<br> <br> אה, עוד רגע שיא היה בעבודה על תנועות ותרגילים פיזיים לבד. הרגשתי שאני מצליח בכוחות עצמי כמו &quot;להמיס&quot; את הקרח שאני, ולהיות יותר ויותר &quot;חם&quot; או נאמר &quot;גמיש&quot;. <br> <br> השימוש במילות הקוד שלי, היה התנסות. לאו דווקא התנסות שרובה הצליחה, אבל ידעתי שזו התנסות, ושהניסיון הוא מלמד. וגם היו הצלחות בנושא. כלומר השפעה של אמירת מילה על השיעור\עלי.<br> <br> המילים היו: in, this, yes. כל אחת הצביעה לי על משהו שההתחברות אליו יכולה לשדרג את השיעור שלי.<br> <br> התחלה: 17:20 בערך.<br> סיום: 19:10.<br> <br> היה ממש כיף לעבוד עם קרן על הזזות. היו רגעים ממש משמעותיים בעבודה הפנימית שכללה בין היתר תשומת לב לנשימה, תשומת לב לגוף, הרפייה ועוד...
                  </details><details>
                    <summary>> > לפני השיעו</summary>
                    עשיתי כמו חזרה לקראתו בעבודה עם ההברות. נדמה לי שהיא עשתה משהו טוב לעבודה שלי איתן בשיעור.
                  </details><details>
                    <summary>ראשון ערב 31/3 "להתקרב לעצמי</summary>
                    השיעור שלי התחיל בשעה 17:30, קרן הגיעה קצת אחרי.<br> לאחר חימום קצר של הגוף התחלנו את השיעור המשותף.<br> ההנחיות זהות לשיעור של השיעור הקודם.<br> חלק ראשון- היזכרות מהירה במגוון של עבודות בזוג.<br> הזדמנות להזכר בעוד דברים שלא זכרתי בשיעור הקודם, תחושת נבירה מסויימת, נראה שלקרן זרם הרבה יותר בקלות הפעם:)<br> חלק שני- העמקה בשלוש צורות עבודה-<br> קרן בחרה עבודה של נגיעות בכתפיים של היריבה.<br> אני בחרתי עבודה של נסיון לגעת ביד של השניה כשהשניה מנסה להסיט, סוג של &quot;יד חומקת&quot; ממנח אחר ממה שהכרתי.<br> שתינו בחרנו עבודה של הזזות.<br> בחלק האחרון של עבודה פנימית ההנחיה היתה לכתוב לי הנחיה ולבצע וחוזר חלילה.<br> הבחנה מעניינת - קושי בישיבה ממושכת לאחרונה, צורך לזוז ולפעול שמוביל לסבל מסויים בעבודה הפנימית.<br> אני מנסה ליישם את העצה של בן-לחלק את הזמן לזמן שעד הסבל ומהסבל ואז ללמוד לעבוד איתו.<br> בינתיים מנסה להבחין בשינוי ושים לב לשינוי בתחושה, מתי נהיה לי יותר מידי ואיך זה בדיוק מרגיש.<br> <br> <br>
                  </details><details>
                    <summary>יום רביעי בלילה שיעור לא רישמי-צלילו</summary>
                    צלילות <br> התחלתי את השיעור , למרות שקראתי את הנחיות של בן לקראת השיעור וגם לפני השיעור,&nbsp;&nbsp;פסחתי על העדכון לפני השיעור. דיוק. <br> מיד בכניסה לשיעור היו שני טלפונים דחופים מהעבודה. אני צריכה לסדר חלופה למצבי חירום בעבודה בשעות שאני בשיעור.<br> התחלתי במדיטציה בחדר העבודה שלי, במשך כל השיעור -מדיטציה בתנוחות שונות. תוך כדי ההתבוננות והנשימות חוויתי גל של כאב , נשמתי , הרגשתי, התבוננתי ונתתי לגל להיות . רציתי לפתוח את העניים ולברוח מהכאב , המשכתי להתבונן בגל ומחשבה שזה יעבור. הגל חלף , המשכתי בנשימות ואז בא עוד גל של עצב, עצב ללא שום סיבה ממשית וקונקרטית. המשכתי לנשום וכשהגל חלף, משהוא היה צלול יותר. <br> מאז התפקיד החדש יש לי אתגר בצלילות. באופן כללי בשבועות האחרונים אני מרגישה שאני קצת מגששת באפילה, הגוף מאוד עייף. אני מגיעה לאימונים עוד יותר עייפה מקודם פזית, נפשית ורוחנית, בסיומם אני יודעת שהאימון כל כך חשוב לשקט ולשפיות שלי עם כל המידע החדש והאחריות. תחושת הצלילות לאחר האימון נותנת לי את הביטחון שהגל הזה של העכירות גם יעבור.<br> אז שיעור לא רשמי עם עבודה מאוד רשמית<br> איזה מזל יש לי שיש לי את הקונגפו<br> תודה אסא שתמכת מרחוק באימון הלא רישמי שלי
                  </details><details>
                    <summary>רביעי 20:00, 03/04/19 - "טיפוס מלמטה</summary>
                    בדומה ליום ראשון, גם השיעור הזה לריב ולי הייתה ההזדמנות להשתפר באמנות ההספקה ואמנות היום-יום. אני חושב שהיה שיפור משמעותי בשניהם.<br> <br> קרבות ידיים עם ריב ושמואל כאשר שניים עובדים ואחד מגיע לשני סימונים מתחלפים.<br> לימוד מהנה מהתבוננות בביצוע של אחרים את &quot;הברכה&quot; ואת פורמת חמש החיות.<br> עבודה נהדרת על היכולת להגיע לפרטנר ולסמן תוך שאני מוגן. בהמשך משהו שקשור לטווח כשאנו שמים לב איזה טווח מהפרטנר אני מוגן. בדקנו את זה כאשר תפסנו מרחק בטחון ואז יצאנו אחד לשני בסימונים.<br> תרגול חופשי של בעיטות.<br> קרב רגליים נמוך.<br> סשן קצר בו אחד מקדם את השני בעבודת רגליים.<br> ביחד עם ריב, כל אחד בחר 3 יעדים להגשמה בחודשיים הקרובים (ליתר דיוק עד לתחילת יוני). בחרתי:<br>  - להגיע ל 10 עליות מתח<br>  - להגיע מוכן יותר לשיעורים שלי ע&quot;י זה שאכנס אליו שעתיים לפני ההגעה לנקודת המפגש.&nbsp;&nbsp;<br>  - הגעה למצב של רווחת זמן. גם מצליח לעשות שימוש מועיל בזמן שעומד לרשותי וגם להיות במצב שיש לי הרבה זמן.<br> השתדלנו שהיעדים שהם פחות מדידים יהיו לנו מספיק ברורים ונגישים.<br> הייתה לי התנסות טובה עם מצב שבו לא ידעתי אם ואיך להמשיך את השיעור שלי. זה היה לקראת סוף השיעור הרשמי. בעזרתו של ריב הצלחתי לפנות לחלק אחר בי ולהעביר כמה הדרכות קצרות לשלושתינו (אסא, ריב ואני).<br> <br> ביחד עם ריב, שמואל,נעה ואסא.<br> מ 18:50 עד 22:00 בערך.<br> שיעור נהדר! תודה!<br>
                  </details><details>
                    <summary>חמישי 4.4.2019 "מרחב הבקשות</summary>
                    השיעור שלי התחיל בסביבות 18:10 והסתיים בסביבות 20:00<br> השתתפו בו מלבדי גם ריב ויניב. בן הנחה. <br> <br> להבחין ב-3 אמני הקונג-פו הנמצאים כרגע במצב של התפתחות. כל אחד במקומו. איזה כיף לראות את זה. איזה כיף להיות חלק מזה. איזה כיף שהם ככה. <br> <br> &quot;איך אפשר לעזור לנו עם זה?&quot;<br> <br> עזרה ברגישות מוגברת לרעש (פנימי וחיצוני). גם בהתמודדות עם וגם בטיפוח של. <br> לדמיין את עצמי בתוך עורה של מישהי שמוצקת מאוד מהרעש סביבה. לראות מה יעזור לה. לנסות את הכיוון הזה, לנסות את הכיוון השני ההוא. להיות במחקר. להניח לי לקבל את תוצאות המחקר הזה ולצמוח ממנו בנושא. <br> <br> עזרה בהרחבת התפיסה של תהליך ההתפתחות. [לא רק התקופות המהירות יותר נחשבות והיתר כאילו העברת זמן לריק. זה רחב יותר מזה. כמו המתקן הדיסקי בגן דובנוב. עולים עליו ומשתדלים להתאזן. לפעמים נופלים. ואז עולים שוב. בשלב כלשהו הושגה יציבות מסוימת ועכשיו מתחיל שלב חדש של עבודה. זה די מסתורי בשלב זה איך היציבות הזו מושגת. אבל להתמקד במה מזה שאפשר לראות. נעשתה הרבה עבודה משמעותית למשל בשיעורים. (ובדיעבד אני יכול לראות לפחות שני דברים יוצאי דופן שנעשו בחודש האחרון שבלא ספק תרמו לכך מאוד)].<br> <br> עזרה בלהיות כאן באופן מלא יותר. לתת לעצמי שרוצה חיים אחרים לחיות אותם במלואם במציאות אחרת. לקבל את האנרגיה של זה. להניח לו לקבל אנרגיה מהמימד הזה שלי. אנחנו אחד. <br> <br> הטיפוס החמוד שנראה קצת כמו דון חואן שנכנס באמצע וגרם לי להרים קצת את המודעות. הרגיש אחרי זה כאילו אני יושב בלנדוור שעות וצופה באנשים באים והולכים, ועושים את ענייניהם השונים. כאילו המקום הזה הוא עולם ומלואו.<br> <br> לכלול את כולנו בשדה המודעות שלי. לא להחסיר איש. לא לתת לאף אחד להיעלם לי פתאום. <br> <br> תוספת ירוקה בלנדוור זה טעים! בקרוב אזמין את זה כמנה גדולה, אם אפשר. <br> <br> שיעור מופלא,<br> תודה!!
                  </details><details>
                    <summary>שבת 16, 6.4.19, "הגיע הזמן</summary>
                    אני תוהה אם להתייחס לתחילת השיעור כאל הזמן של ההגעה אל נקודת המפגש, או חצי שעה לפני כן, כשהחל הגל שמילא אחר כך את החלק הראשון של השיעור שלי. אלך על השיעור שהחל בנקודת המפגש. בשעה 14:45.<br> <br> בשיעור היו גם הדר ועומרי. ובן הנחה.<br> <br> הגעתי כבר בתחושה עמוקה מאוד לאזור השיעור. שאני הולך בתוך פיסת טבע מקודשת ועמוקה. עולם קסום. התיישבתי באיזו פינה והנחתי לזה למלא אותי ולצמוח ולהעמיק עוד יותר. הכל היה נראה כמו גרסה קדושה של עצמו. כאילו אני בעולם אחר. אושר עמוק. <br> <br> שרתי שיר, והקדשתי אותו למה שסביבי. זה היה כמו מין תפילה כזו. האוויר היה מתוק. הכל היה מאוד יפה. לא זזתי כמעט במשך דקות ארוכות. נשמתי לכל כולי. לאחר מכן התחלתי לטפל בי בעזרת תנועה. לאפשר לאיכות הזו להניע אותי, להיכנס אלי, לשנות אותי. זה היה מופלא. ברגע מסוים עליתי לעמידת ידיים ולמרות שהניסיון היה כאילו אמור לא להצליח, כי טכנית התחלתי אותו לא כל כך טוב, הוא קרה במין הילוך איטי מופלא כזה ופתאום פשוט הסתדר במקום.<br> <br> ביקשתי עזרה בזה. ללמוד את העומק הזה. להפוך אותו למקום שאני יודע להגיע אליו בקלות. שחררתי בי דברים שאפשר לשחרר. הצבתי לי לנסות להישאר גם כשמתחיל השיעור המשותף. ובאופן חלקי זה הצליח. לעתים יותר ולעתים פחות. <br> <br> רגע לפני שהחל השיעור המשותף הלכתי להשתין באיזו פינה. זה המשיך שם. <br> <br> לאחר מכן התחלתי לעבוד עם הדר. והעבודה הייתה נעימה מאוד ומקדמת. אהבתי את החמיקות שהגוף שלי ביצע אל מול הכפפות שלה. עבדנו בפורמט מאוד נחמד. שבו היא מנסה לגעת בי עם הכפפות ואני לפעמים ננגע, ולפעמים משנה מיקום כך שהיא מעדכנת את התנוחה והתנועה שלה בהתאם. לאחר מכן הוספתי שלעתים אני גם מסיט, ולעתים אני גם נוגע.<br> <br> בן אסף אותנו בשלב כלשהו והחל חלק שהיה מונחה על ידו. מתוכו:<br> <br> עמידה דוממת ובה עבודה עם 3 מילות קוד שאני רוצה לומר מידי פעם בלב, או לשמוע אותן נלחשות לי - <br> Release, Evolve, Enrich<br> <br> רליס - מרפה את, מרפה מ.., כל מה שאפשר, שנכון, שכדאי<br> איבולב - תתפתח עכשיו, תצמח עכשיו<br> אנריץ&#39; - אני מעשיר את העולם סביבי. אני מתנה לו.<br> <br> הונחיתי להמשיך מידי פעם להשתמש/להילחש בהן במהלך המשך השיעור. וכך עשיתי.<br> <br> בסביבות עבודה משתנות - עבודה עם המפה הלימודית -בפנים, בבית, במקדש. <br> לאחר כמה שניות תרגול אני בפנים. <br> לאחר שהתאקלמתי, נוח לי, אני יכול להמשיך ככה עוד זמן רב, אני בבית.<br> לאחר שנפתח בפני עולם - במקדש. <br> <br> שמתי לב אחר כך שזה יכול לתאר גם יפה את 3 הפרקים הראשונים. <br> <br> בין סביבות העבודה היו גם עבודות פנימיות של להפוך שקוף יותר לעצמי. לראות טוב יותר כאב ושמחה שעוברים בי. רליס ואיבולב שיחקו שם לא מעט אחת עם השנייה ואיתי. <br> עשינו את זה בתחילה בעזרת התבוננות אלה בעיני אלה, ולאחר מכן בעיניים עצומות. <br> <br> לאחר מכן הונחיתי לעבור לחצי הסהר הקרוב אלינו ולהמשיך לעבוד עד שיצטרפו אלי החבר&#39;ה של קורס קוסם דאו. חזרתי לי לשהייה במקדש והמתנתי. כשאני עובד עם רליס, איבולב ואנריץ&#39;. <br> <br> בשלב מסוים קיבלתי שם הנחיה נוספת לגביהם. אחת במיוחד הייתה לי מיוחדת - לגבי אנריץ&#39;. אני מתנה מעצם נוכחותי. כמו שעץ מפיק חמצן מעצם נוכחותו ומעשיר כך את הסביבה, כך אני מפיק למשל פחמן דו חמצני בכל נשיפה, כך אני מעניק תשומת לב לעולם. בכלל ללא תלות במה אני עושה. אין לי ממש קשר לזה אפילו. <br> <br> תרגלנו את זה קצת בסביבה של להבין זה בעיני זה. לראות שתשומת הלב היא מתנה. היה בזה עומק מרגש. <br> <br> לאחר מכן, תרגלתי אנריץ&#39; גם עם עומרי - כשאני עוזר לו לשפר את בעיטת הסיבוב שלו. <br> וגם רליס ואיבולב המשיכו להופיע באופן די רציף בעבודה שלי. <br> <br> מאוחר יותר עם ריב, מצאנו את הנקודה הטובה ביותר עבורנו בגן לעבוד בה, ועסקנו בשיפור הערב שלנו באמצעות שלושה אלמנטים<br> <br> 1. שיפור התנאים עבור הדברים שאנו מתכוונים לעשות הערב. גם חיצונית וגם פנימית. (תזכורת שליחת קוונטה של אור לעצמי, יכולה פתאום להבהיר ולסדר את המרחב מחייה הפנימי שלי).<br> 2. שיפור היכולת לעשות ללא שיפור התנאים - בעיקר על ידי לבחור את המצב שאני מוצא עצמי בו. (גם כשאין ברירה, עדיין יש אפשרות לבחור בזה, כמה שיותר בלב שלם. וכך לשפר את זה.)<br> 3. לראות את רמתנו בתחום מסוים, להעריך אותה ולשמוח בה, ולהיערך לעשות את הצעד הבא. אל הרמה הבאה. <br> <br> וזה היה סוף השיעור שלנו. <br> השיעור הסתיים בסביבות השעה שבע ורבע, להערכתי. <br> <br> שיעור מיוחד מאוד. תודה!!!
                  </details><details>
                    <summary>רביעי 20:00 30/04 "טיפוס מלמטה</summary>
                    הגעתי למקום המפגש בסביבות 19:20.<br> זה היה מסוג השיעורים שההגעה אליהם היתה השיעור החשוב ביותר.<br> ישבתי קצת מתוך צורך לשנות מצב צבירה, לנשום.<br> השיעור כלל עבודה על טווח, בעיטות והגנות.<br> עבודה במעגל עם ריב, בועז ושמואל ובזוג עם בועד.<br> נהניתי לתת לתנועה להוביל אותי גם כשיצאו לי דילוגים מוזרים ומפתיעים בנסיון להגיע ליריב.<br> היה שיעור מאוד רך ומרגיע, זה התאים לי מאוד.<br> מנטרה שחוזרת על עצמה בתוכי בימים האחרונים- &quot;צעד אחר צעד&quot;.<br> תודה 3&gt;<br>
                  </details><details>
                    <summary>> > התאריך היה 03/0</summary>
                    
                  </details><details>
                    <summary>חמישי 4.4.19 "מרחב הבקשות</summary>
                    אני ריב ואסא בהנחיית בן<br> זיהוי פוטנציאל הערות שיש בסיטואציה &quot;מוזרה&quot; אני מרגיש את עצמי ואת הסביבה אחרת...<br> דוגמא נהדרת (לסיטואציה &quot;מוזרה&quot;) שבן הזכיר זה הסיטואציה בסרט מטריקס שהבוס מנהל שיחה רצינית עם ניאו וברקע מישהו על חבלים מנקה את החלון מבחוץ...<br> איך אפשר לעזור לנו בהתפתחות?<br> עלה נושא של רגישות להפרעות חיצוניות, שמציקות ומקשות על התמקדות בעשייה שרוצים<br> מה בי מוצק? לזהות זאת... להעריך את החלק הזה שרגיש למה שיש מסביב. ולזהות את השקט ואת המרחב<br> משהו בנוגע לאומנות ההגשמה - לחבר למטרה משהו שתומך בה (יכול להיות חיצוני ויכול להיות פנימי, כמו מלאך שעוזר לי)<br> התייחסות מקדמת לקשיים ומאבקים בחיי. לראות אותם כמתנות שתורמות לי המון להתפתחות וללימוד שלי. זה כמו קורס שאני עושה את המקסימום כדי להשלים אותו במהירות ולנוע מעלה. <br> גם אם יש לי חלום שנראה בלתי מושג כרגע, אני יכול להסתנכרן ולהתאים את עצמי אליו. לשדרג את עצמי לקראתו ולעשות את המיטב על מנת לאפשר אותו, או להפיק ממנו את המיטב כשהוא יתאפשר. <br> לעשות את מה שאני יכול ולדעת שאני עושה את המיטב (בין אם זה יבוא או לא)<br> בנוגע לכאב הקשור בחלום לא מוגשם - התייחסתי לעבודה שאני עושה עם הודיה על מה שיש, וגם עם זיהוי, פליאה והנאה מהרצון והכמיהה שקיימים בי גם ללא תלות במימושם. קיבלתי התייחסות ממקדת ועוזרת בקשר לזה, שאלו מסלולי עבודה נהדרים, אך הם לא עובדים באופן ישיר עם הכאב, ואני מוזמן להתבונן בכאב באופן ישיר, להתבונן בחווייה, להתבונן במערכת, &quot;לטעום&quot; את האדם הזה שמכיל טעמים רבים ובתוכם גם תבלין של כאב, שיש בו יופי כאשר הוא מואר<br> כאשר איני מחובר לאלוהות - איך לא יהיה סבל?<br> בקשר להחזרת כוחות, מעבר למידע שכבר זמין במרחבי הלימוד בנוגע לזה, אפשר כמובן לשאול במרחב. <br> משהו שהתחבר לי לזה היה ראיית הפער בין הדמות בתוכי של אדם מסויים לבין האדם כמו שהוא. משחרר את שנינו מהעול של החזקת הדמות הדימיונית הזו<br> זה נכון גם לגבינו... <br> אני נותן לעצמי להיות כמו שאני. <br> אני מכיר את עצמי רק קצת... והיצור הזה, האדם הזה שגם אותו אני מכיר רק קצת הוא לא ממש אני. <br> והוא יכול להתפתח באופן מופלא, והמרחב המודע הזה יכול גם הוא להתפתח באופן מופלא. שניהם יכולים להתפתח במקביל<br> <br> <br>
                  </details><details>
                    <summary>רביעי בוקר 3.4.19 ״בכיוון המרחב</summary>
                    שעת הגעה 06:20 הגעתי בנחת. נשארתי ברכב לשמוע עד הסוף את השיר True Colors <a href=https://www.google.com/search?q=true+colors+%d7%9e%d7%99%d7%9c%d7%99%d7%9d&rlz=1c5chfa_enil723il723&oq=true+colors&aqs=chrome.3.69i57j0l5.10013j0j7&so target=_blank style=color:blue>יופי של מילים</a><br> מרגיש קצת עייף, חסר שעות שינה. תנועות. מוודא שאני לא על אוטומט ומבצע תנועות שגורמות לי הנאה. <br> אינגריד בן ובהמשך תרצה מצטרפים. <br> הנחיה של בן לי או לאינגריד,הראשון מבינינו ללא תאום מראש, לאסוף את תרצה כשהיא מגיעה ולאור עקרונות ההדרכה מיום שני לשנות מיקום לגינת דובנוב. <br> עם סיום ההנחיה תרצה הגיעה. <br> מתלבט ביני לביני אם ליטול על עצמי את ההדרכה או להניח לאינגריד. <br> אם זה אני זו הזדמנות מצוינת לתרגל ולהעמיק בעקרונות, למרות שהם היו לי מעט מעורפלים באותו רגע. <br> אם אניח אוכל ליהנות מחזרה נוספת והתבוננות. <br> אינגריד מקדימה אותי ונותנת הנחיות. אני מרגיש שהמצב שבו אני בקשב וקולט (Yin) ופחות בשידור ויוזמה.<br> יותר נכון עבורי כרגע ושמח על הבחירה שלה. <br> גינת דובנוב, גינת השעשועים. עקרונות הדרכה עצמית ולפרטנרים לשיעור. <br> חלוקה לשלושה שלבים, הסתכלות ברצון, שיתוף מילולי (מרחב ההנחיה), מרחב עבודה. בהמשך כתרגול התבוננו בהם כצבעים (ורוד, ירוק, כחול) התבוננות על האתגרים שמציב כל אחד מהמרחבים. תרגלנו רצפים של תרגול. נקודות שציינתי לעצמי:<br> דרכים שונות בנסיון לקבלת בהירות למה אני רוצה לתרגל, מתן הנחיות באופן שיאפשר עבודה ״נקיה״ ומיטבית ככל הניתן לי ולפרטנרים. הרובד המילולי צופן בתוכו כל מיני מטענים שלעתים עשויים לסייע או לעכב כל אחד באופן מעט שונה. <br> הנחיות ״רזות״ מינימליסטיות, נקיות, מול הנחיות ברורות, מפורטות.&nbsp;&nbsp;<br> שיחה חופשית במהלך השיעור. המשך לשיעור בשני, שבו תשומת הלב שלי נחה על העובדה שכביכול שיעור=שקט. <br> יש בהחלט פעמים שדיבור עשוי לפגוע ברמת העבודה, אבל אין כלל מוחלט. <br> סיימנו את ההתערבות החיצונית בלפנות אל עצמנו. אהבתי את הביטוי ״לפנות אל עצמי״ המשך תרגול, משם המשכנו לארומה, סיום של התרגול המשותף קצת לפני 09:00
                  </details><details>
                    <summary>שלישי ערב 2.4.19 "טיפת אינסוף</summary>
                    סיכום<br> התחלת שיעור מעט באיחור.<br> השתתפו בן, אורי, אסי ואני.<br> הליכה תוך כדי תשומת לשלוש איכויות:הליכה שקטה, העמקה, התמקדות ברגע הזה.<br> שיפור האיכויות האלו תוך כדי הליכה במספר מקטעים.<br> בנקודת עצירה:. הרפיה, בחירה באיכות לשפר ואז עוד אחת ועוד אחת. שיתוף בתרגילים&nbsp;&nbsp;עם השאר <br> תרגול הרפיה.<br> בחירה באיכות לדרך חזרה תוך הבנה שאפשר לשנות איכות אם לא מתאים .<br> נקודות שצצות: אמון, אמון בעצמי להבין מתי אני יכול ומתי לא, מתי אפשר ומתי לא. <br> תרגול פיזי של מתיחות והרפיה,מעט שיווי משקל.<br> כוח והשפעה על אחרים שעצם הנוכחות והמרחבה המשותף אנחנו משפיעים אחד על השני.<br> נקודות אצלי:<br>  שמיים וארץ, ולראות את הכוחות ביניהם.<br> מערך הכוחות פנימי אצלי תשומת לב אליו.<br> תשומת לב למיקוד כוונה ליכולת להתחבר לדברים באמצעות הכוונה אליהם. <br> עוד מספר דברים הקשורים לכוחות פנימיים שקשה לי לבטא במילים כרגע, רק להרגיש אותם.<br> די הרבה נקודות שנמחקו מהשחזור של השיעור (מסכם את זה כנקודה לתשומת לב לתיעוד טוב יותר בפעם הבאה)<br>
                  </details><details>
                    <summary>יום ג בערב 2/4/19 "טיפת אינסוף</summary>
                    התחלת שיעור בנקודת המפגש<br> <br> נכחו – בן , אבשלום , יובל ואני<br> <br> הליכה – תוך כדי הליכה 3 משימות –<br> <br> הליכה שקטה ככל שניתן , הקשבה לעצמי ולסביבה , סיפוק מהרגע הזה.<br> <br> לאורך ההליכה הרגשתי שאני הולך ומעמיק בעבודה וששלוש המשימות משרתות אחת את השניה.<br> <br> עצירה –<br> <br> בזמן העצירה שדרוג של יכולות – היו 3 מקטעים תחילה שבכל אחד בחרתי יכולת אחרת – התבוננות ברגשות שעולים בי , הנאה מההקשבה – כמו ההנאה מריח של פרח נעים או ממשב רוח נעים , שימוש שמילים ומשפטים (מנטרות) כדי להפעיל יכולת מסוימת,<br> <br> בהמשך שידרגתי את השימוש במשפטים על ידי שימוש במקביל של תנועה פיזית קטנה שגם היא מנטרה מקבילה למשפט/ מילה.<br> <br> הנחיה מבן לעשות הרפיה של כל הגוף.<br> <br> הנחיה להיות ככל הניתן עצמי – לבטא את העצמי שלי .<br> <br> תרגול מתיחות של הרגליים – עמידה על רגל אחת – מתיחה של הרגל השניה לכל מיני כיוונים . התקשיתי עם שיווי המשקל ומעדתי מדי פעם .<br> <br> כשחזרנו על התרגיל בחלקו בהמשך הרגשתי שחל שיפור מסויים ביציבות.<br> <br> מאוד כאבה לי הרגל השמאלית גם מההליכה וגם זה הקשה על העמידה.<br> <br> הליכה חזרה – שדרוג יכולת מסויימת . בחרתי לשדרג בדרך את ההרפיה שלי הן ה&quot;חיצונית&quot; (של הגוף ) והן הפנימית – להרפות ולהתבונן על רגשות שעולים .<br> <br> סיום השיעור בנקודת המפגש-<br> <br> עובדה בזוגות - אומרים היי אחד לשני , כל אחד בתורו אומר את המילה היי ומכניס בה כל פעם תוכן אחר. הביצוע העלה בי שמחה גדולה , אושר , צחקתי המון והרגשתי רפוי ומאושר.<br> <br> אח&quot;כ ניתן להגיד גם מילים דומות להיי (שלום אהלן וכו)<br> <br> בכל פעם שמישהו אומר שרוצה החלפה מחליפים בין הזוגות.<br> <br>
                  </details><details>
                    <summary>שבת 6.4.19 - "הגיע הזמן</summary>
                    לפני שאספו אותי, תרגלתי זימון אושר והנאה וחקירת תנועה בסלו-מושן בזמן שנתתי אגרופים באוויר עם כפפות האגרוף החדשות שלי. זה היה מענג. וגם הרשיתי לעצמי להתלהב מזה שיש לי נעליים חדשות וכפפות חדשות אז קצת השווצתי בהן כלפי הנוכחים (מבלי שידעו...).<br> <br> תרגלנו ירידה לרצפה וקימה מהרצפה לעמידה, ותרגול מה שבא לנו בכל אחד מהמצבים.<br> <br> תרגול 5 החיות - שוב גיליתי כמה אני לא מצליח לזכור את הפורמה. אחרי שבן הזכיר לנו, תרגלתי בהנאה שהתעצמה כשזזתי לאט ובעיניים עצומות.<br> <br> מפת למידה לתרגיל (כל תרגיל שהוא):<br> &quot;בפנים&quot; = התחלתי את התרגיל<br> &quot;בבית&quot; = אני ממש שוחה בתרגיל ויכול לדמיין את עצמי ממשיך בו עכשיו 10 דקות ועושה אותו נכון ובריא<br> &quot;במקדש&quot; = אני ממש עף על התרגיל ויכול להמשיך לקבל ממנו תובנות חדשות.<br> <br> תרגלנו את המפה הנ&quot;ל על תרגילי מתיחות ועל היזכרות בזכרונות מהימים האחרונים. <br> הצלחתי לקבל ערך ועונג מהזכרונות שנזכרתי והעמקתי בהם.<br> <br> &quot;הפלות&quot; זה לזה עם רגל כפופה והעמסה כמו שק תפו&quot;א על הגב.<br> הורדה לרצפה בעזרת קיפול כף היד אחורה, מעלה והצידה בו-זמנית.<br> סימון התקפות תוך שמירה על מרחק של כ-20 ס&quot;מ מגוף הפרטנר. גיליתי שזה לא קל כמו שזה נשמע ואני מגיע לפעמים יותר קרוב ממה שתכננתי.<br> <br> להסתכל בעיניים של הפרטנרים ולדווח בקול רם &quot;כאב&quot; בכל פעם שיש חוויה של כאב כלשהו או אי-נוחות, ו&quot;שמחה&quot; כשחווים שמחה או נעימות. וכנ&quot;ל בעיניים עצומות.<br> זה היה מרתק ומפתיע לראות עד כמה כל הדבר הזה של חוויית טוב ורע הוא פלואידי ומשתנה ומהיר ומגוון ומקורי וחסר הצדקת-עומק ויחד עם זאת כל כך משכנע.<br> למה אני נותן כל כך הרבה משקל לחוויות הרגשיות האלה אם הן כל כך חולפות ושרירותיות ומשתנות? זה כמעט מגוחך...<br> <br> אסא עזר לי לשפר את בעיטת הקרסול הצידית שלי. הוא הראה לי שאני זורק את האגן בזמן הבעיטה ואז מאבד שליטה לרגע. כשבעטתי לאט ובשליטה יכולתי לראות שעדיף להכות רק עם השוק ולא כל הרגל, ושעדיף להחזיק משהו באגן זקוף ולהוריד את עצם הזנב ולכוון את האנרגיה קדימה וגם את החזה והאגן ב-45 מעלות ולא להפנות את הגב קדימה. וגם ראיתי שיש לי שריר מעל לירך בחיבור אל האגן, שכואב ומתוח באופן כרוני ובייחוד כשאני בועט גבוה, וזה תורם לכיווץ ולאובדן השליטה בנקודה הזו בבעיטה.<br>
                  </details><details>
                    <summary>משיעורי השבוע של</summary>
                    
                  </details><details>
                    <summary>> > ה' 4.4.2019, "מרחב הבקשות</summary>
                    מכעשרה לשש עד סביבות שמונה<br> יניב, אסא ואני בהנחיית בן, ב&quot;לנדוור&quot; ליד כיכר התרבות.
                  </details><details>
                    <summary>> > > > m</summary>
                    
                  </details><details>
                    <summary>> > ד' 3.4.2019, "טיפוס מלמטה</summary>
                    בעשרים לשבע בערך הגעתי לקיוסק לקנות לי משהו לאכול. תכננתי את זה עם הגעתי, כמן אות לזה שאני מנהל את השיעור ולא השיעור אותי, אני את הזמן ולא הזמן אותי, משהו שהתכתב עם תוכן השיעור. ככה שהגעתי לצד השני של נקודת המפגש בכיכר חסידי אומות עולם עם הטוסט והקפה וכבר בתוך השיעור שלי. זאת היתה התחלה טובה. בועז כבר היה שם, ובהמשך הצטרפו שמואל ואז נעה. <br> לקראת סוף השיעור, כשנשארנו בועז ואני, היתה לנו גם עבודה משותפת עם אסא.<br> עד כעשר ועשרה.<br>
                  </details><details>
                    <summary>> > א' 31.3.2019, "להתקרב לעצמי</summary>
                    מסביבות עשרה לשבע<br> היה מאוד נעים להגיע לנקודת מפגש שנעה וקרן עוד עובדות בה ביחד.<br> עם בועז, יניב, דרור, בעז ועדי ליד הכניסה לביתן הלנה רובינשטיין, ובתום השיעורים של השאר בועז ואני המשכנו בקומה העליונה של גן יעקב עד סביבות רבע לעשר.
                  </details><details>
                    <summary>> > > > m</summary>
                    
                  </details><a href="javascript:history.back()">בית</a>