---
layout: clean-layout
title:  "מקדש הקונג פו - 15.3.20 עד 21.3.20"
date:   2020-03-15
---
# מקדש הקונג פו - 15.3.20 עד 21.3.20 
באמת,<br> בכמה שורות בלבד<br> (או יותר, כמה שמתחשק לך, <b>בלי הגבלה</b>)<br> יש באפשרותך:<br> <br> להועיל לעצמך (יש)<br> להועיל לכל התלמידים האחרים פה (ממש)<br> ולהועיל למדריך שלך (שיהיה מעודכן בקורות איתך בשיעור)<br> וככה זה כבר אלפי שנים, רק שלאחרונה יש לנו גם אינטרנט!<br> <br> <img src="http://www.timg.co.il/tapuzForum/images/Emo771.gif" alt="|נוצה|">

<details>
                    <summary>ראשון 20:00, 15.3.20 - "למידה קשובה</summary>
                    שיעור ביתי עם עצמי. מ- 18:40 עד 21:10.<br> <br> עוד קודם לכן, התבקשתי לבחור שיעור מהעבר שהיה בפורמט של שיעור עם עצמי עם הנחיות שקיבלתי במייל. לאחר בדיקה של כמה שיעורים כאלה בחרתי את השיעור מה-19.1.2020 (קוד יומן: &quot;תיקון עצמי&quot;). אחת המטרות לשיעור הפעם היא להתעלות על השיעור הקודם ולנצח את עצמי של אז.<br> <br> את השעה+ הראשונה הקדשתי לעבודה על הרפיה. תחילה הרפייה של העיניים והפנים ובהדרגה של הגוף כולו. יישמתי את העבודה הזו במצבים שונים כמו ישיבה נינוחה, דברים יום יומיים כמו ארגון אזור העבודה שלי, ישיבה מול המחשב, ביצוע תרגילים גופניים שונים, קריאה ועוד. זה היה מעולה! מפעם לפעם שמתי לב לכל מני כיווצים ונוקשות בגוף ואיפשרתי לעצמי פשוט להרפות ולהתרווח יותר.<br> <br> המשכתי בעבודה מועילה עם שני הספרים &quot;כוחו של הרגע הזה&quot; ו&quot;ארץ חדשה&quot;, כאשר מטרה אחת היא להגביר את ההנאה מכל דבר שאני עושה ולפעול ממצב של נוכחות וסיפוק. תוך כדי הקריאה יצא לי להתבונן ולהיזכר בכל מני רגעים מהשבועיים האחרונים. ליצור את הקשר בין הטקסט לחוויות מהעבר הקרוב היה מאד מועיל ומלמד.<br> <br> עברתי להתקדם עם יומן השיעורים. קראתי שוב, לאט, את טקסט ההנחיות בראש הדף. המשכתי בקריאת סיכומי שיעורים שלי ושל אחרים והשלמתי עקבות שיעור משבוע שעבר. ניסיתי לבצע את זה מתוך קלילות ופשטות.<br> <br> היה לי שיעור נהדר! אמנם השיעור הקודם גם היה מוצלח אבל אני חושב שהצלחתי לנצח את עצמי של אז. אם לא בנוקאאוט אז לפחות בנקודות... :)<br> תודה!
                  </details><details>
                    <summary>משיעורי השבוע של</summary>
                    תקופה מוזרה. אני והחברים שלי מהעבודה עובדים השבוע מהבית בגלל הקורונה, וסביר שנמשיך ככה גם אחריו, אולי להרבה זמן.<br> אני מקבל את זה, בנוסף לשאר ההתרחשויות בתקופה האחרונה, כמן קריאת עידוד נוספת להתארגנות מחדש.
                  </details><details>
                    <summary>> > ראשון ערב, 15.3.2020: "למידה קשובה</summary>
                    ישבתי לי עם עצמי בבית מקצת לשבע, והנחתי לי לגשת לעניין התיעוד ביומן מחדש, בניחותא ובפתיחותא.<br> נמצא שאשתמש במבנה של פרקי זמן, שתחילת כל אחד מהם מוקדשת לבחירת הגישה שאשתמש בה כשאכתוב דו&quot;ח שיעור, והמשכו מוקדשת לכתיבת הדו&quot;ח.<br> <br> כהשראה, הסתכלתי ביום העבודה שלי (עבדתי מהבית היום), שהיו בו יעילות וגם אי-יעילות (היה בו הישג חשוב, שבא על חשבון דברים אחרים שרציתי להספיק), ואספתי נקודות עיקריות שהפכו אותו ליעיל ונעים ויכולות לעזור לי גם בכתיבת דו&quot;חות שיעור:<br> * חלוקה ל<b>פרקי זמן ייעודיים</b> שהפכה אותו קוהרנטי וממוקד. <br> * ארגון <b>סביבת עבודה חיצונית מסודרת</b> סביבי, בבית.<br> * <b>היענות חיה לתנאי הרגע</b> (כביסה שאתמול היתה צריכה להיות בבית כי היה גשום, יכולה להיות היום בחוץ, בשמש).<br> * התקנתי <b>סביבת עבודה אוטונומית</b> במחשב בבית, כדי להיות <b>בלתי תלוי</b> בחיבור מקוון לסביבת העבודה במחשב שלי במקום-העבודה. (היו כל מני עניינים, זה לא הלך בקלות - אבל <b>נשארתי עם זה</b> עד שזה נפתר; נעזרתי ב<b>דוגמא חיה</b> של סביבת העבודה המתפקדת במקום העבודה, שיש לי גישה אליה דרך החיבור האינטרנטי.)<br> <br> <b>ניגשתי לדו&quot;ח הראשון. </b> מבין שש או שבע נקודות ההשראה התכוונתי להיעזר בעיקר בראשונה, <b>פרקי זמן ייעודיים</b>. הכנת הדו&quot;ח היתה בחלקה לפי המתווה שהצעתי לעצמי לפני כן (פרק זמן להכנת הגישה ופרק זמן לכתיבה), ובחלקה לא.<br> עברתי על השיעור בזכרון, נמצאתי בו ואיתו, ומה שרציתי להגיד בנוגע אליו פשוט בעבע מתוכו.<br> כך ששני החלקים (ההכנה והכתיבה) די התערבבו זה בזה.<br> <br> <b>ניגשתי לדו&quot;ח השני.</b> היו בשיעור הזה הרבה התנסויות חיצוניות ופנימיות, מסוג השיעורים שמתבקש לפרט לגביהם ולהקדיש לזה הרבה זמן - לספר מה התרחש, מה למדתי, ליצור תמונה כמה שיותר שלמה.<br> לא ניגשתי אליו ככה, אלא נעזרתי בנקודת ההשראה &quot;<b>היענות חיה לתנאי הרגע</b>&quot;. הייתי עם השיעור, ובדקתי לאלו תנועות כלליות שהיו בו אני נענה כרגע. מצאתי קו של עבודה עם שמואל שהופיע ונעלם והופיע שוב אבל בסך הכל היה שזור לאורך השיעור, והצגתי אותו. מצאתי כל מני בלוקים נוספים שגם הצגת רק אחד מהם תספק אותי כרגע, והצגתי אחד מהם.<br> <br> כשניגשתי לדו&quot;ח השלישי התברר לי שאני ניגש לשיעור סגור. שאני יכול להתעקש, לפתוח מחדש, למצוא שערים, להספיק יותר, אבל השיעור נגמר. זה היה בסביבות 22:00.<br>
                  </details><details>
                    <summary>> > ב' ערב, 16.3.2020: "שיחת ביטחון</summary>
                    שוב לא נערכתי נכון להגעה לשיעור שכוללת חניה (באתי עם אוטו), והגעתי אליו רק בסביבות רבע לשמונה.<br> ישי ואסא כבר היו בנקודת המפגש, שהוחלפה חד פעמית לפינת המתקנים במרכז גן העצמאות. בילינו שם בנעימים עד ששיר הגיעה, ואז העברנו את עצמנו לבמה על הדשא מצפון לנקודת המפגש וקידמנו את עצמנו בדרכים שונות בעניין הקורונה עד כעשרה לעשר.<br> <br> קצת מתוך זה:<br> <br> התבוננתי ב<b>נגיפים</b> שיש או יכולים להיות בי, במידה שבה אני פתוח אליהם, מזמין אותם, מניח להם לעצב אותי, מתמודד איתם, מסתייע בהם..<br> <br> התבוננתי ב<b>שפע החוויות המיטיבות</b> שאירוע הקורונה מספק.<br> <br> נעזרתי בדמיון ותנועה כדי ליצור ולתת לי <b>גלולת חיסון/ריפוי</b> נהדרת.<br> <br> הבחנתי ב<b>חום שהגוף שלי מפיק</b>, בהיותו כלי הגנה וריפוי, וביכולתי להשתמש בו כבשער ולכוונן ולשפר את יעילותו עוד יותר בעזרת הדמיון (הוא יכול לזהור, למשל) והעמקת חישת הגוף החיה ומשתנה ללא הרף (מערבולות, זרמים, פעימות, גלים.. של החום בתוכי, של האוויר על העור שלי..)<br> <br> העמקתי את יכולתי <b>לשחות ב&quot;ים&quot; בני האדם</b> כבתוך כוח מרפא עצום.
                  </details><details>
                    <summary>> > > > מה אוסף אותי, הסיפור, אגרופי הגוף והרו</summary>
                    כמה דברים נוספים שהופיעו בעבודה המשותפת שלנו:<br> <br> <b>מה אוסף אותי</b>: חדוות הקורונה.<br> התבוננתי בחדווה ובסיפוק שהמערכת של אדם מפיקה כשהיא מצליחה להיאסף כולה אל משהו, מה שהמשהו לא יהיה - איוּם (למשל הקורונה), מריבה, התאהבות, תחרות, וכן הלאה. כל מני גורמים בכל מני רבדים שלי יכולים להיות קול קורא שמביא לאיחוד הכוחות השונים שבי, וטבעי למערכת שלי להיענות לקריאות כאלה, מהנה לה, מאפשר לה הרבה.<br> סקרתי מפגשים שלי בימים האחרונים עם ההנאה והסיפוק שקורנים ממני ומאנשים סביבי (למשל בסופרמרקט וברחוב) באמתלת הקורונה. התבוננתי בקשר שמתאפשר-מאליו בין אנשים שאסופים סביב אותו דבר, פועמים באותו תדר.<br> זיהיתי את השאיפה שלי להכיר את הטעם הזה יותר, לזהות אותו גם כשהוא חלק מחוויה שיש בה לחץ וחרדה וכן הלאה שמסתירים אותו כמעט לגמרי.<br> זיהיתי שהדבר שאני מתאחד סביבו לא חייב להיות מקרי. אני יכול לבחור מה אוסף אותי, לזמן מאסף באיכות גבוהה ולהניח למערכת כולה להיענות לו, להבחין ברמות השונות של הוויה ותפקוד שמפיקים מאספים שונים. בסבב שעשינו ארבעתנו הזכרנו/הצענו מאספים אחדים כאלה כגון קונג פו (למשל בזמן שיעור), כתיבת סיפור, עבודה עם מתקנים, שיחת עזרה קשובה למישהו, וכן הלאה.<br> <br> <b>הסיפור</b><br> התבוננתי במציאות: ארבעה אנשים, במה, דשא, עצים, תחושות הגוף, וכן הלאה. <br> התבוננתי באחד הסיפורים שנוסף בתוכי למציאות הזאת: סיפור הקורונה. גרעתי אותו ממנה והוספתי אותו אליה באופן אקטיבי כמה פעמים.<br> בחרתי סיפור חליפי, או נוסף. <br> ערכנו סבב, והצענו בו סיפורים.<br> התבוננתי ביכולתי לבחור באלו סיפורים אשתמש או לא אשתמש, ביכולתי לעצב סיפור מחדש לטובתי ולטובת אחרים, בהשפעה החיובית העצומה שיכולה להיות לאחיזה ביכולת הפשוטה הזאת.<br> <br> <b>אגרופי הגוף והרוח</b><br> נעזרנו בתרגיל אמנות-הלחימה שיצא לכולנו להיעזר בו בעבר, שמישהו עומד בו בשמירת פנים רופפת ואדם אחר מדגים לו איך אפשר לחבוט בפניו באמצעות אגרופיו-שלו.<br> הבחנתי באופנים שבהם מנח המגן שלי מתרופף ואני עלול לאפשר לנגיף להגיע אלי באמצעות אגרופיי שלי - אלו של הגוף ואלו של הרוח. למשל כשאני משעין את הפנים על כף היד, מחבק נשא קורונה פוטנציאלי כמו אדם או מתקן, מתדלק שיחה שמחלישה את חוסני ואת חוסן בני שיחי, מניח לחוויית המוגנות המושלמת שלי לעוור אותי קצת (ואז אולי גם &quot;חובט&quot; מבלי דעת באחרים שההגנה שלהם על עצמם רופפת), וכן הלאה.<br>
                  </details><details>
                    <summary>> > ה' 19.3.2020, "מעגלי בריאה</summary>
                    התחלתי בסביבות חמש עשרים וחמש בכניסה נעימה ואיטית לשיעור, במגמת <b>שיפור מתמשך</b>. בבית (גם דרך תרגילי סוהא ופורמת &quot;חמש החיות&quot; שהתאמתי למידות הבית, זה היה תרגול נהדר לבצע התאמות כאלה) ובחצר (&quot;אגרוף ארוך&quot; הראשונה והשניה, עדיין בעיקר במגמת התבססות בשיעור ואיפשור זרימה טובה).<br> המשכתי מזה לשיפור סן צ&#39;ן השניה, שממשיכה משום מה להיות קצת &quot;מחוררת&quot; אצלי, כולל ביקורים במחשב להיעזרות בסרטון של ליעוז עושה את הפורמה וחזרה לחצר.<br> <br> בשש בדקתי אם נשלח אלי אימייל סייען, וכשלא מצאתי כזה כיוונתי לי שעון ועברתי למדיטציה לשבע דקות. אמרתי (בתוכי) טקסט מופלא שמשמש אותי לפעמים (&quot;הפקודה העליונה&quot;), ובסוף התמקדתי במלים <b>אם אני מודע, העולם מודע; ואם העולם מודע, כל היקום נמצא באיזון.</b><br> <br> כשחזרתי לתיבת האימייל ועדיין לא מצאתי בה הודעת סייען זה נראה לי מוזר, הפניתי יותר תשומת לב לחיפושה והתברר שאכן הגיעה ורק נחבאה במורד הרשימה, מתחת לקו המסך. שמחתי לגלות שהיא מנחה אותי לעשות משהו שאני כבר עושה ממילא (להמשיך במגמת שיפור) ולחזור אל הסייען בשש ורבע.<br> כשחזרתי אליו קיבלתי הנחיות המשך: לבצע שלושה סבבים של 1) העמקת ההגנה שלי עלי, 2) העמקת השלום עם כל הדברים, 3) הכרה בהימצאות כל הכשלונות והמחדלים שלי ושל אחרים - בדמיוני. את שני הסבבים הראשונים בפחות משתים עשרה דקות (השני ברמה עמוקה מבראשון), ואת השלישי (ברמה עמוקה בהרבה) ללא הגבלת זמן. הונחיתי גם לעדכן את הסייען עם השלמת כל סבב, ושהשיעור יסתיים בשמונה או עם השלמת המשימות - מה שבא קודם.
                  </details><details>
                    <summary>> > > > הסבבי</summary>
                    לשם נוחות אקרא לתחום הראשון &quot;מוגן&quot;, לשני &quot;שלום&quot;, ולשלישי &quot;במציאות&quot; (כדי להבחין בינו לבין פירות דמיון שונים ומשונים).<br> <br> <b>הסבב הראשון</b><br> <br> כיוונתי לי טיימר לתשע דקות.<br> <br> מוגן: קליטת כל הדברים ללא התנגדות, בקלילות, במן זרימה חייכנית (נזכרתי בסצנה מ&quot;קונג פו פנדה&quot;, השלישי נדמה לי, שפו קולט בה כדורי אש שנשלחים אליו ומחזיר אותם לשולח כמו רקדנית הולה הופ), ובמקביל איפושר רבדים נוספים: טיפול בהיר במה שנחוץ (כמו שעשיתי היום, ה&#39;, למשל בשיחות עם חברים לעבודה ועם אבא), תיעדוף נכון..<br> <br> שלום: &quot;הרחבת הגלימה&quot; - התרחבות אל גוף רחב מאוד שנוכח בכל מה שנמצא בי וסביבי.<br> <br> במציאות: הבחנה בי, חוויית ייעודי, רצונותי; מצב שדוחה מעלי מאליו &quot;כשלונות&quot; וכיו&quot;ב כמו שמן ממים, גורם להם להיחשף כלא מעניינים, לא קשורים למציאות (הזאת, שמתאפשרת כך).<br> <br> <br> <b>הסבב השני</b><br> <br> כיוונתי טיימר לשלוש דקות, שלוש דקות, שלוש דקות.<br> <br> מוגן: חוויית עצמי מודע לעומק את כל מה שסביבי. ברובד אחר ניסו לתמוך בעבודה שלי דמיונות; לכשעצמם מצאתי שהתועלת בהם קטנה והם עשויים גם לשאוב אותי מעבודה יותר מועילה, אבל כשאפשרתי את הרובד הראשון והפניתי תשומת לב <b>גם</b> אליהם נהיו מועילים מאוד.<br> <br> שלום: חוש ההימצאות עם הדברים, אם אפשר לקרוא לזה ככה. שיכול להסתייע גם בראייה ובשמיעה וכן הלאה אבל לא מוגבל אליהם ומאיר את ההתייחסות לדברים (כולל לאנשים) בהבנה אותם ואהדה אליהם.<br> <br> במציאות: כדי לטפח אי-הישאבות לשטויות, תרגלתי &quot;עמידה על שתי רגליים&quot;. רגל אחת: הקדשת אפס משאבים מיותרים לשטויות. רגל שניה: מודעות ואהדה שלמה למנגנוני-פורים חביבים כאלה, שמיושמים רע לפעמים ומלבישים על העולם מסיכת כשלון, מסיכת אכזבה, וכן הלאה.<br> <br> <br> <b>הסבב השלישי</b><br> <br> הסבב השלישי התחיל בשיעור (שהסתיים ביום חמישי בשמונה בערב) ועדיין נמשך (עכשיו כבר יום ו&#39; אחר הצהריים).<br> הוא כולל מודעות כמיטב יכולתי לשלושת ההיבטים האלה (כדי להשתפר בהם באופן ובקצב טבעיים מתוך היומיום), וכל מני היבטים יישומיים.<br>
                  </details><details>
                    <summary>"הידד לנו" יום שני 16.3 בבוק</summary>
                    אינגריד, בן, יואב, רמי דורית.. ליד מתקנים,<br> בצל הקורונה, שומרים מרחק, עבודה לבד,<br> ועם זאת קבוצה שנעה יחד הדוק..<br> שמירת נגיעה מהאחרים ומהמתקנים, לא כולם<br> ולא כל הזמן אבל זה נראה מרחף שם..<br> למדנו בין היתר על ריצה, ועל התכנות שנאחזנו<br> בהן, ואפשר לחלקן בגס ל 3:&nbsp;&nbsp;שלא מסייעות לנו ואפילו<br> מזיקות (זבל).. שטובות לנו, הגיוניות, מסייעות..<br> וכאלו שהן מסוג של לעמוד על כתפי ענקים, והגיעו<br> בהשראה.. שמקפיצות אותנו קדימה..<br> ניסינו להיזכר ב 12 נושאים שעובדים עליהם במסגרת<br> הפרק הראשון, להודיע שיש לנו, ולבצע 12פעולות <br> בהתאם להן.. רב השיעור עבודה אישית,<br> לעבוד וליהנות ממקומות של חוסר נוחיות..<br>
                  </details><details>
                    <summary>ראשון ערב, 15.3.20, "למידה קשובה</summary>
                    השיעור התקיים בעקבות תהליך הכנה דרך המייל.<br> זה כלל בחירה של שיעור קודם שעברתי (עם עצמי), שעבורו התקבלו הנחיות במייל, ומילוי מחדש אחר הנחיות אלה.<br> בהתאם להנחיות של השיעור שבחרתי, הכנתי רשימת פעולות לביצוע במהלך השיעור, אותה שלחתי לבן לאישור.<br> האתגר היה לנסות ולנצח את עצמי של אותו שיעור שבחרתי, לעבור שיעור מוצלח יותר...<br> <br> תחילת השיעור באזור &quot;הגינה השקועה&quot; בסביבות 19:35 (איחרתי לזמן שקבעתי להתחלה, יש מצב שזה העיב על המשך השיעור)<br> <br> הפעלת הגוף במגוון דרכים:<br> עשיתי תרגילי גמישות וחימום<br> היו הרבה אנשים בסביבה, והרגשתי לא חופשית לנוע כרצוני. שיניתי מיקום מס&#39; פעמים בלי הרבה שינוי.<br> עבדתי קצת עם פורמה בסיסית ראשונה.<br> בהמשך עברתי לתנועה קשובה ומינימליסטית במטרה לשפר את הרגשתי.<br> מתוך עבודה זו הצלחתי (זמנית) לראות במצב הזה הזדמנות במקום בעיה. זה איפשר לי יותר חופש.<br> עברתי לעבוד על חבטות... עמידה על רגל אחת...<br> פורמת סן צ&#39;ן הראשונה.<br> <br> תרגול הראייה בדגש על הרפייה:<br> עבדתי בעיקר עם שני תרגילים.<br> ניסיתי להרפות את הגוף והעיניים אבל הרגשתי שלא הצלחתי להעמיק בכך, עקב הרעש (החיצוני והפנימי).<br> מתישהו שיניתי מיקום למפלס העליון בגן יעקב, ומצאתי מקום קצת יותר שקט ואינטימי.<br> המשכתי עוד קצת עם שיפור הראייה. חוויתי תפיסות בעורף ובכתפיים.<br> <br> עברתי לעבודת ריפוי:<br> שכבתי על הגב והרפיתי. התמקדתי בקבלה של מה שיש.<br> כל הרעשים נשמעו לי רחוקים יותר, כאילו יש איזו הפרדה ביני לבינם. זו היתה חוויה נעימה.<br> הרגשתי מין דואליות - עלה בי דימוי של הומלס, נטוש כזה, שבו זמנית גם יש לו את עצמו, באופן עמוק ונוסך בטחון.<br> דימוי נוסף היה של שני אוקיינוסים - אחד של עצב ואחד של שמחה, ואני בנקודת המפגש ביניהם.<br> <br> לבסוף קמתי ויצאתי לטיול ברחבי העיר:<br> הייתי קשובה לעצמי, ונתתי להנאה וליופי להוביל אותי.<br> הגעתי לשדרה עם עצים מיוחדים. העטלפים קצת הרתיעו אותי, אבל המשכתי.<br> סמטה קטנה משכה את תשומת לבי. היה שם קסם מיוחד. ממש התפעלתי, גם מהמראות, גם מריחות הפריחה.<br> חשבתי לעצמי שאם הייתי עוברת לגור בת&quot;א, אולי זה היה המקום. הרגשתי צביטה בלב על כך שזה לא זמין לי.<br> <br> שיעורי הסתיים לבסוף ליד דיזנגוף סנטר, טיפה אחרי עשר.<br> כנראה שהפסדתי לבחור מהשיעור ההוא, אבל רק בנקודות.<br>
                  </details><details>
                    <summary>"שיחת ביטחון", שני ערב, 16.3.2</summary>
                    עם ריב עבודה עם פורמות. אחלה עבודה.<br> עם שיר, אסא וריב הנחיות שקשורות במצב (הנגיף וכל זה).<br> היו רגעים יפים.<br> 19:30-21:49.<br> גן העצמאות צפונית להילטון על הבמה.<br> כשכל המערכת מתאגדת סביב משהו. זה נעים. וזה יכול להיות משהו חיובי. כגון טיפוס על מתקנים.
                  </details><details>
                    <summary>רביעי בוקר 18.3.20 - "מגדל השלמות</summary>
                    הגעתי בשעה 6:30 – השיעור הרשמי הסתיים בשעה 8:05 – השיעור שלי הסתיים סביב 8:30<br> היו: אינגריד ויואב – הנחיה חיצונית: בן<br> <br> הגעתי בשלווה לנקודה הדרום-מערבית של נקודת המפגש.<br> הנושאים שהגיעו אלי לתרגול: <br> -&nbsp;&nbsp;&nbsp;&nbsp;העמקת והרחבת תשומת הלב לכל חלקי הגוף<br> -&nbsp;&nbsp;&nbsp;&nbsp;עבודה עדינה לשיפור הזרימה<br> -&nbsp;&nbsp;&nbsp;&nbsp;תרגילי &quot;תרום חימום&quot; לחימום הגוף. נהניתי לבצע את התרגילים האלה, מעין כלים ישנים ומוכרים, שתמיד ניתן לשדרג. שמתי לב נקודה שבן העיר לי עליה ביעור הקודם.<br> -&nbsp;&nbsp;&nbsp;&nbsp;ביצוע תנועות בעיטה תוך תשומת לב מרובה לנעימות התנועות בכל רגע ורגע. מאוד מלמד.<br> -&nbsp;&nbsp;&nbsp;&nbsp;חיזוק הבריאות שלי, שדרוג החוסן<br> -&nbsp;&nbsp;&nbsp;&nbsp;עבודה עם אור לבן<br> -&nbsp;&nbsp;&nbsp;&nbsp;התנקות מביקורתיות יתר וחיזוק ההערכה העצמית על כל העבודה שאני עושה.<br> יואב הצטרף אלי כעבור כ-10 ד&#39; לאחר שהגעתי. התאמנו תוך שמירת מרחק כ-3-4 מ&#39; זה מזו. שמתי לב כמה קל להפסיק להיות בתשומת לב לכך. לקחתי לי כמשימה נוספת לנהל לכל אורך השיעור את המרחק הרצוי שלי מאנשים אחרים. היה מאוד מועיל ומוצלח.<br> התבוננתי בשינוי האנרגטי שיצרה לי עצם הצטרפותו של תלמיד נוסף. זיהיתי גם חיזוק במרחב השיעור, וגם השפעה על בחירת התרגילים, שניסיתי להיות יותר מודעת אליה בזמן אמת ויותר בבחירה לגביה. הצלחתי להיות יותר מודעת ויותר בבחירה.<br> כעבור זמן מה בן הגיע. בן הנחה את יואב לעקוב אחריו כך שאיש לא יחשוד שהם קשורים זה לזה, וגם כך שאין סיכוי שיואב יאבד את עקבותיו של בן. הונחיתי לעשות אותו הדבר עם יואב. היה תרגיל מעניין מאוד, כיף. נאלצתי לרוץ פעמיים כדי להחזיר את יואב אל תוך שדה הראייה שלי כאשר הוא ביצע פניה.<br> עלינו מרפסת גג ליד תיאטרון הקאמרי. התיישבנו במרחק כמה מטרים זה מזה, כך שזה הפך למעט מאתגר להבין כל מילה שנאמרה.<br> עשינו שני סבבים שבו כל אחד בתורו צריך לשאול שאלה על מגפת הקורונה וכולם עונים תשובה, כולל מי ששאל. <br> לאחר מכן עברנו לשיחה חופשית על הקורונה והסגר. היה מרתק.<br> בן הנחה אותנו לדמיין את נגיף הקורונה, להעלות את הדימוי שלי של הנגיף בצורה ברורה וחדה: שמתי לב שכדור הקורונה שלי אדום. בן הנחה אותנו להפנות אליו אור לבן, כך שיהפוך למעין מגדלור שמשדר אור לבן, ושגם לתת לגוף להתמלא באור לבן ולהפוך אותו לזוהר. זהוה הרגע שבו חוויתי חוויה פיזית של שדרוג אנרגטי משמעותי – כאילו בן העלה אותנו על מטוס סילון אנרגטי ולרגע זכיתי ליהנות מהאנרגיה האינטנסיבית שלו. זה אשפר לי לגלות עד איפה אני יכולה להתקדם עוד יותר ולשאוף אליו. מדהים. <br> לאחר שבן הלך תוך שהוא ציין שהוא מפסיק להפריע לנו, יואב ואני התיישבנו זה מול זו במרחק 3-4 מ&#39; וניהלנו שיחה חופשית מהנה ומיטיבה. נפרדנו סביב השעה 8:30. <br> שנינו ציינו שהתלבטנו אם להגיע לשיעור לאור מצב הסגר וששמחנו שהגענו. מעין הזדמנות אחרונה לקבל השראה איכותית ומעצימה. <br> תודה!<br>
                  </details><details>
                    <summary>"אמנות האמינות", רביעי ערב, 18.3.2</summary>
                    מרגיש לי שיעור משמעותי.<br> <br> התנועות בהתחלה היו מעוררות.<br> <br> אחר כך השיחה הייתה ממש חשובה עבורי. הרבה זמן לא דיברתי ככה עם מישהו. שיחה משוחררת כזאת. ונחשפו בפניי דברים בתוכי שהרבה זמן לא נגעתי בהם. כמו מה בא לי לעשות מבחינת עבודה במהמשך? (משהו שהקורונה הציפה).<br> אני חושב שבא לי לעבוד במשהו שנוגע לאנשים. אולי משהו שיש בו מן המנהיגות. גם אם בקטנה. חסר לי בחיים יסוד זה שאני אוהב, שהוא עזרה לאחרים.<br> <br> שנים שאני כמו צללתי מתחת למים וכעת מתחיל לחוש את קריאתו של האוויר. כל זה עלה בשיחה. בכלל זה שאני מעז להתחיל לגעת בדברים האלה, זה חדש ומגניב. מעניין במה אעסוק בעתיד. להיות מחובר לרצון, ולא ללחץ. מה באמת בא לי? וגם תחושת המסוגלות שאט אט משתקמת לה. יש לי מה לתת. השאלה היא רק איך? איפה?<br> <br> כרגע אני עובד בחצי משרה בבית קפה שנותן לי המון. ואולי בקרוב אזוז הלאה. אולי לא. נראה. חצי משרה נוספת אני מקבל בחינם מהחברה של ההורים שלי. עכשיו עם כל ענייני הקורונה הבית קפה סגר לכרגע. ואני בודק כיוון של לעבוד בשביל הכסף שאני מקבל מהחברה של ההורים, באיזה תפקיד מגניב שם שאולי נרקח לו כעת. בכל אופן חש גדילה, שגם מתבטאת בתחום הזה. ביטחון עצמי שקצת עולה.<br> <br> לבסוף הנחיות פנימיות שהיו בהם רגעים יפים בהחלט.<br> <br> 17:00 עד שבע ומשהו כזה. בית של קרן. עם קרן.
                  </details><details>
                    <summary>רביעי לילה 18.3 "אמנות האמינות" -שיעור ואוו!</summary>
                    היה שיעור מדהים ומופלא, אז אני רוצה לרשום לעצמי קודם כל את ההנחיות שקיבלנו.<br> ובהודעה חדשה את מה שהיה <img src="http://www.timg.co.il/tapuzForum/images/Emo13.gif" alt=":-)"><br> <br> <b>הנה:</b><br> <br> &quot;הבה נתאם לנו אי-אלו דברים לקראת השיעור מחר...<br> <br> משימה 0 (היערכות)<br> פתחו קבוצת וואטסאפ לקבוצת רביעי לילה, מבעוד מועד (אפשר אפילו עכשיו, אם טרם נפתחה).<br> זכרו שלשיעורים רגילים בחוץ, אתם מגיעים עם טלפון כבוי או במצב טיסה (זכרו את כל הפעמים ששכחתם/נכשלתם לעשות כן, אם היו כאלה).<br> לשיעור הפעם, תגיעו עם טלפון פתוח.<br> <br> משימה 1 (התייצבות וצמיחה)<br> התייצב/י לשיעור בביתך, בנחת, כשאת/ה מודע/ת לשני האחרים.<br> שלח/י להם הודעה שהתייצבת ואת/ה כאן, בשיעור.<br> <br> אפשר/י לעצמך למדוט בנחת בתור התחלה... ולאחר מכן אולי גם לעבור לתרגילים אחרים.<br> מדי פעם עדכן/עדכני את האחרים בקבוצת הוואטסאפ, איך הולך בשיעור ומה נתת לעצמך לעשות הפעם.<br> <br> אין לשלב פעולות יומיומיות עם בני הבית האחרים וכו&#39;, אלא להיות לבד עם עצמך, פנוי/ה וחופשי/ת.<br> <br> משימה 2 (חקירה לטובת הכלל)<br> גלו את הדרך הפשוטה והיעילה ביותר לקיים שיחת ועידה טלפונית.<br> כללו את ההסבר מאוחר יותר בעקבות שלכם מהשיעור, לטובת כל שאר התלמידים.<br> <br> משימה 3 (הנחיית הקסמים)<br> באמצעות שיחת ועידה, כל אחד מכם ינחה את עצמו ואת האחרים למשך 1-3 דקות, כרצונו.<br> <br> משימה 4 (לב השיעור)<br> באמצעות קבוצת הוואטסאפ של קבוצת רביעי לילה, שְבוּ כל אחד מכם במקומו בנחת ומדטו, כאשר מדי פעם אחד מכם (לא משנה מי, זה חופשי) נותן איזושהי הנחיה לעצמו ולאחרים.<br> אפשרו לסשן הזה שצומח מתוך משימה 4, לצמוח במיטביות בזמנו הטבעי, בתוך הטווח שבין 15 דקות ל-45 דקות.<br> <br> משימה 5 (הרמה ושדרוג)<br> אחלו זה לזה כל מה שאתם רוצים לאחל זה לזה, כולל לעצמכם.<br> עם תוך משימה זו, שיעורנו הרשמי הסתיים להפעם.&quot;<br>
                  </details><details>
                    <summary>> > אנרגיה גבוהה, מימדי התעלות, ווטסאפ קבוצתי :</summary>
                    התחלה: יום לפני השיעור פתחתי קבוצת ווטסאפ לשלושתנו. אני, שיר ואסא.<br> בשיעור היינו אני ואסא, ושיר קראה מידי פעם את מה שרשמנו :)<br> התחלתי את השיעור&nbsp;&nbsp;21:04 ואסא ב 21:01<br> סיום שיעור: 22:44<br> <br> 1. היה נעים להרגיש אותי ואת אסא.<br> <br> התחלתי עם מדיטציה של בהירות לגבי עכשיו ומחר.<br> <br> אחר כך עברתי לעשות 4 מתוך 6 מרחבים שרשומים לי:<br> שקט<br> היו כל מיני אתגרי רעש פנימי<br> למדתי פה המון<br> <br> דמיון מכוון<br> ראיתי לעומק ופתרתי דברים במטרות השנתיות שלי<br> <br> אישורים<br> קראתי אותם והתענגתי<br> <br> אהבה עצמית<br> נעזרתי באישור שרשמתי בנושא.<br> <br> 2.  הדרך לשיחת ועידה בווטסאפ: כשנמצאים בקבוצת ווטסאפ שהאנשים שאליהם רוצים לטלפן נמצאים שם, לחיצה על האייקון של הטלפון עם הפלוס למעלה משמאל, ובחירה במשתתפים מהקבוצה.<br> אפשר גם ליעשות שיחת ועידה לאנשים שלא בקבוצה, פשוט במהלך השיעור הסברתי ככה.<br> ובטלפון: ברוב המכשירים, במהלך שיחה, יש כפתור שכתוב עליו &quot;הוספת שיחה&quot; / &quot; שיחת ועידה&quot; - לוחצים עליו ובוחרים את המספר הנוסף שרוצים לחבר לשיחה, וזה הכל. פשוט למדי.<br> <br>  <br> 3. זה היה מאד כיף.<br> אני כבר לא זוכרת מה הנחינו בחלק הזה, אבל זה היה טוב.<br>  <br> 4. פה כבר נכנסתי ממש למוד עמוק והרגשתי את אסא ושהוא גם במקום עמוק ומופלא.<br> העבודה פה הגיעה לעומקים מדהימים.<br> נמשך בדיוק 45 דקות כל הסשן הזה.<br> <br> בין היתר:<br> עיסוי לעצמנו כרגע, טפיחות על הגוף.<br> ואז עיסוי ללא מגע. דרך מודעות וכוונה.<br> וההמשך היה:<br> &quot;כשאנחנו מוכנים נרחיב את הטיפול הזה. נאפשר לכוונה שלנו לגעת ולטפל בחלקים אחרים של האנושות והעולם.<br> ננוע בין טיפול בהם וטיפול בנו&quot;<br> <br> כתבתי אחרי בקבוצה:<br> &quot;ואוו זה היה מושלם<br> עברתי תהליך העצמה מדהים המון זמן<br> <br> אחר כך פניתי לטפל באנשים אחרים. זה היה ממש חזק<br> וברגע מסויים זה הסתיים, פקחתי עיניים וראיתי את הכל ממש צלול וחשתי קלה יותר וחדשה&quot;<br> <br> זה היה ממש חזק.<br> עברתי שם תהליכי ריפוי מדהימים.<br> רשמתי גם לעצמי במחברת דברים.<br> אני רק רוצה לסיים את הכתיבה אז זה היה חלק מאד עוצמתי, לצערי דיווחתי על השיעור רק הרגע במקום לרשום עליו מייד או יום למחרת :) אז אתם מקבלים דיווח קצת אינפורמטיבי.<br>  <br> 5. איחלתי:<br> &quot;אני רוצה לאחל לנו<br> לחוות עוד מצבים כאלו<br> עוד זמנים כאלה של העמקות פנימיןת כך כך מרשימות וטובות<br> לקלוט כמה כוח קסם יש בנו גם&quot;<br> <br> נדהמתי מכמה שיעור יכול להיות משנה חיים<br> עוצמתי<br> ומדהים<br> והכל מרחוק דרך הווטסאפ.<br> <br> לפני השיעור ממש חששתי איך נצליח להתנהל, איך אדע גם למדןט וגם שהווטסאפ לא יפריע לי.<br> והכל הסתדר בצורה קסומה יותר ממה שחשבתי ודמיינתי.<br> היה אחד השיעורים הכי טובים שעברתי <img src="http://www.timg.co.il/tapuzForum/images/Emo23.gif" alt="|לב|">
                  </details><details>
                    <summary>רביעי בוקר 18.3.2020 "מגדל השלמות</summary>
                    עם אינגריד ובן מעל ככר בניין האופרה.<br> בנקודת המפגש, בוקר אפרורי, רוח קרה. תנועה מועטה. אווירה אפוקליפטית משהו. <br> מעט עבודה נמוכה, עבודה על ניתורים מהכריות. מרגיש מכווץ משהו, אנרגיה נמוכה. <br> מתכנס קצת, מתיחות עדינות, מתחבר לשיעור שלי, הוא כאן. <br> להתבונן במצבי, להיטיב עם עצמי.<br> חוזר לחיבור ליסוד המים מיום שני, איך זה מרגיש היום? <br> איך אני יכול לאפשר לעצמי להיטיב עם עצמי בעזרתו?<br> בן מצטרף. לעקוב אחריו בלי שלמתבונן מהצד ייראה שיש בינינו איזה קשר, בלי סיכוי שאני אאבד אותו. <br> שינוי מיקום לככר האופרה, לגג הצופה אליה.<br> שאלות בסבב, כשכל אחד עונה כמיטב יכולתו, בסבב, כולל השואל. תרגול נעים ועדין. <br> איך עושים כושר כשהחלל מוגבל?<br> כמה זמן יימשך המצב הנוכחי?<br> בהמשך מעבר לשיחה חופשית.<br> עבודה פנימית עם אור בוהק. להשביח את האוויר שאנחנו פולטים לחלל, להעזר באור כדי להעצים את איכות האוויר הנפלט, להבחין איך הנגיף מצטייר בדמיוננו, להפוך אותו לאור בוהק, לראות את עצמנו באור בוהק. <br> המשך שיחה חופשית עם אינגריד, סיום שיעור בסביבות 08:25<br>
                  </details><details>
                    <summary>שני בוקר 16.3.2020 "הידד לנו</summary>
                    עם אינגריד, בן, דורית ורמי בגינת דובנוב<br> התחלה בסביבות 06:40 בנקודת המפגש. <br> עבודה על עמידה נמוכה והתחמקות ראש, צעדים קטנים קדימה, אחורה ולצדדים. <br> שינוי מיקום לגינת דובנוב. <br> עבודה בין תנועה מחוברת לאדמה, יכולתי להנות מהיציבות, לתנועה מחוברת לאוויר, תחושת קלילות.<br> השיעור עובר ברובו בהנחיה עצמית שלי. <br> תרגול של מאמץ מהנה ומודע על ידי שכיבות סמיכה. <br> תרגול מתיחות עם תשומת לב לנקודות של אי נוחות בגוף. לנסות לאתר אי נוחות עדינה ככל הניתן.<br> תרגול משותף של שינוי מיקום (הליכה, ריצה וכו׳) באופנים שונים. התייחסות להליכה וריצה על הכריות ועל העקבים. <br> חלוקה לעולמות גוף, רגש, שכל, תוך התייחסות לעובדה שהעולם הגופני, עמיד יחסית לעולמות האחרים ל״הפרעות״ ונשאר מחובר באופן טוב יחסית למקור.&nbsp;&nbsp;<br> המיקוד שלי הבוקר היה בהרפיה של כל אזור העורף וחגורת הכתפיים העליונה.<br> בשלב כלשהו הגיע אליי חיבור דווקא ליסוד של המים. <br> עובד איתו, מרגיש אותו וחווה אותו ממקום חדש, נטול מטענים וידיעה.<br> נהנה מהיכולת הפנימית הזו למלא כל צורה שמתקבלת, לזרום ללא קושי ממצב למצב. זו לא גמישות, זה משהו שהוא מעבר לזה.<br> עבודה עם 12 העבודות של הפרק הראשון. לעבור על כל עבודה ולתת לעצמי תרגול עם עצמי שמקדם אותי באותה עבודה. עם סיום, לעדכן על סיום החלק הרשמי של השיעור ומעבר לשש עבודות נוספות:<br> מילון תנועות - נעים בכתפיים<br> קרב אימון - התחמקות ראש מהירה<br> הגנה עצמית - צעד מהיר<br> מיומנויות תנועה - חמש חיות עם איכות של מים<br> משחקי זוגות - זכרון,&nbsp;&nbsp;חזרה על מילים<br> מיומנויות חבטה - קומבינציה של שלוש תנועות<br> כוונוני הצלחה - שלוש הצלחות מהחלק המרכזי של השיעור <br> עבודה פנימית - בדקות הקרובות לחוות מים בכל דרך שאני בוחר<br> אמנות השיעור - לאפשר לעצמי לתרגל הנאה מהשיעור כמו שהוא <br> אמנות הלמידה - הקשבה והאזנה דרך הרגש<br> אמנות הבריאות - להאזין החוצה עם כל הגוף<br> ניהול עצמי - שלוש פעולות שאני רוצה שיקרו היום, לעבור דרך למה אני רוצה את זה? <br> בהמשך:<br> אמנות הלחימה - בעיטת וו מהנה, היה מעניין לגלות את ההבדל בהנאה בין רגל ימין לשמאל, איך גורמים לי ליהנות ברגל שמאל?<br> אמנות התנועה - עמידת ידיים מקופלת - מתחיל להיות זמין לי יותר בקלות, יותר בנוחות, שיחקתי עם משך השהיה במצב והנוחות שלי<br> אמנות הלמידה - השארת עקבות מהנה, ממשיך את החלק של השארת העקבות, מתוך הנאה רגועה וקשב לדברים שמגיעים, מעבר להיזכרות בפעילויות בשיעור. פעילות לימודית בזכות עצמה. <br> אמנות האושר - מה מבעס אותי עכשיו? יכולתי לראות את זה. המצב, אי הנוחות והידיעה מה הולך לקרות, היה משהו מרפא, מרגיע רק בעצם ההתבוננות, ברשות להתבונן בחלק הזה.<br> אמנות ההגשמה - לדמיין אותי מעלה שאלה ליומן השיעורים<br> אמנות הבריאות - התחלתי בתשומת לב לקפלים הפנימיים אבל העבודה איכשהו הניעה אותי להרפיה מהכל, זרמתי. היה נעים. <br> סיום החלק בגינת דובנוב 08:45&nbsp;&nbsp;&nbsp;&nbsp;סיום שיעור 10:30<br>
                  </details><details>
                    <summary>שלישי בוקר - 17.3.2020 - "מיקוד חסר פשרות</summary>
                    שיעור עם אסא על הטיילת התחתונה שמול חוף גורדון<br> אחד הדברים מיני רבים וטובים, שזכורים לי היה עבודה עם פורמות בדגשים מסוימים,<br> כשאני חווה אינסוף יכולות ואפשרויות לגבי ביצוען ועבודה איתן, כאילו כל תנועה, תנוחה<br> ומעבר ביניהן, אוצרות בתוכן ומאפשרות המון המון אפשרויות ודרכים...<br> בעיקר חוויתי זאת לגבי &quot;אומנות הלחימה&quot;, אך גם לגבי &quot;אומנות הבריאות&quot; הדבר נחווה<br> כקסום ומאפשר מאוד. מה גם ששתי אומנויות אלה מורגשות לי כמאוד חופפות, והיכן שהוא נחוות כאחת.<br> בעיקר בפורמות שביצעתי התחושה היתה שאכן אין הרבה הבדל בין שתי אומנויות אלה, באותם הקשרים.<br> תודה !!
                  </details><details>
                    <summary>יום שני בוקר 16.3 "הידד לנו</summary>
                    שיעור נהדר.<br> לא סיכמתי מיד אז כרגע אתן רק חתיכות זכרון - מקווה בהמשך לתקן (אני כרגע מסכמת מבלי להסתכל בסיכומי אחרים).<br> נדמה לי שאני מערבבת שני שיעורים, אבל ניחא, תמונת מצב של מה שנשאר בתוכי ברמה מסוימת...<br> <br> התחלתי יחסית מאוחר לימים אלו, נדמה לי 6 וארבעים, לא מצאתי חניה.<br> בשיעור השתתפו גם אינגריד, יואב, בן, ותרצה. (נדמה לי).&nbsp;&nbsp;<br> הרבה ממנו היה באזור המתקנים. תופסת קורונה כיפית במיוחד.<br> תוך זהירות ושמירה על מרחק...<br> <br> בשלב מאוחר של השיעור קיבלתי הנחיה לעבור על 12 העבודות ולתת לעצמי פעולה או תרגיל על כל אחד מהם, להודיע כשיש לי ואז לעשות וכשאסיים יסתיים שיעורי.<br> <br> עבדתי עם יואב על הזכרות בעבודות, היה לי מעולה והרגיש לי שהבחירות שבחרתי לעבודות בכל עבודה היו מעולות למרות שטיפה קצרות... זה הרגיש לי מצד אחד קצר אבל מצד שני כולם סיימו לפני וזה הפתיע אותי<br> <br> השיעור הסתיים לקראת תשע... נשארו לי ממנו כמה דברים שקשורים לקרבות ולבריאות ועוד, ובעיקר לניהול השיעור.<br> <br> איכשהו השיעור מתבלבל לי עם שיעור אחר שבו בן נתן הסבר מאוד ארוך ומועיל על מה זה שלבים ובתי ספר שונים של מוזיקה... אני יודעת שזה משיעור אחר ובכל זאת אכתוב זאת כאן.<br> <br> אוסיף בהמשך פרטים ותיקונים אני מקווה
                  </details><details>
                    <summary>> > עוד פרטים על השיעור שהתבלבלתי אית</summary>
                    מדובר בשיעור של שבוע שעבר, שהקוד שלו &quot;אינסוף בריבוע&quot;. <br>
                  </details><details>
                    <summary>שבת ה-21.3.20 "חזרה אל עצמי</summary>
                    שיעור שהחל בסביבות 15:00 והסתיים בסביבות 17<br> <br> הפעם בשיעור זה אפשרתי בין היתר לדימוי חדש של אמן עשייה להיוולד ולהתבהר בתוכי. להתחיל לשמש כמנחה עבורי. בין היתר בעבודתי עם יומן השיעורים.&nbsp;&nbsp;<br> <br> בנוסף, העמקתי עוד לתוך הגוף הפנימי, ותרגלתי עוד את תרגילי הנשימה והבריאות מהשיעורים האחרונים. במיוחד היה חזק ה-&#39;לגעת בגופי ובעולם עם הכוונה שלי&#39;. לטפל בהם.&nbsp;&nbsp;<br> <br> תודה!!!
                  </details><a href="javascript:history.back()">בית</a>