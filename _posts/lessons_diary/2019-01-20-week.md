---
layout: clean-layout
title:  "מקדש הקונג פו - 20.1.19 עד 26.1.19"
date:   2019-01-20
---
# מקדש הקונג פו - 20.1.19 עד 26.1.19 
ברי מזל שכמונו <img src="http://www.timg.co.il/tapuzForum/images/Emo99.gif" alt="|מאוהב|">

<details>
                    <summary>"אל תוך האור" - שעור בקר יום שני 21.1.201</summary>
                    שעת הגעה לנק&#39; המפגש: 6:30 – שעת סיום השיעור שלי: 7:55<br> מש&#39;: יואב, אינגריד, עומר (?) ועינב – מנחים: יואב, אינגריד<br> <br> הדגש האישי שלי לשיעור שלי: ליצור צלילות ובהירות, תוך רוגע ושלווה, נוכחות וערנות ושמחה.<br> <br> מיד עם הגעתי לנק&#39; המפגש, יואב, שכבר ישב שם, הנחה אותי להתחיל את השיעור שלי בעצמי. התחלתי במדיטציה קצרה בישיבה בעיניים עצומות, שם הגיע אלי המסר על הדגש שלי לשיעור זה.<br> לאחר מכן עברתי לעבודה גופנית עם תנועות קטנות ועדינות – אחרי יותר משבועיים כמעט ללא כל תרגול פיזי ולאחר התאוששות משפעת וסינוסיטיס. זה הרגיש נעים מאוד.<br> בעררך בשעה 6:40 (הערכה) יואב עבר לצד השני של הצומת כדי לאסוף את עומר (?) ועינב שבינתיים הגיעו והמתינו שם.<br> לאחר שחזר יחד איתם, הוא הכיר בינינו והנחה אותנו לעבור למקום השיעור תוך תשומת לב לגוף. בדרך עצרנו לשיתוף קצר.<br> התמקמנו בגן דובנוב והתחלנו בתרגילים פיזיים – דילוגים, חצי סיבוב וסיבוב שלם סביב עצמנו, כפיפות בטן, שכיבות סמיכה, מעברים משכיבה לעמידה, עם ובלי ידיים, ועוד. בזמן שכיבות הסמיכה ותרגילים אחרים שהצוואר מעורב בהם פתאום עוררו ב פחד גדול. התבוננתי בפחדים והבנתי, לאחר שנרגעתי, שעלי פשוט להיות בקשב רב מאוד ושזה משנה לגמרי את אופן ביצוע התרגילים למיניהם – בעבר נטיתי &quot;להתאבד על המשימה&quot; ויהי מה – וכיום המצב הזה איננו אופציה יותר. הצלחתי להשתחרר מהפחד הגדול ולעבור לאופן תרגול עם תשומת לב מרבית לגוף, ביחוד לצוואר. זה מרגיש קצת כמו להתחיל מחדש. <br> בסביבות השעה 7:20 יואב הנחה אותי להמשיך להנחות את השיעור שלי ושל עומר עד תומו, ללא תרגולים מעולם הקונג פו, ללא עבודה בזוגות, ללא עבודה פנימית. הנחיות אלה נראו לי תחילה מאתגרות במידת מה. <br> מתוך השיחה בין עינב לעומר הבנתי לראשונה שהם ככל הנראה זוג. <br> <br> לאחר שיואב הלך עם עינב למקום אחר, הרגשתי לרגע מאותגרת בעמידה במגבלות של יואב, אבל אז נזכרתי שזו רק תחושה ולא עובדה, כי אין לי כל קושי להנחות לפעילות פיזית.<br> עבדנו מעט על גמישות, תנועה עדינה בכל חלקי הגוף (למעט סיבובי ראש, שכרגע מעט מפחידים אותי בשל מצב הצוואר שלי), עמידה על רגל אחת, מתיחות – גם בעמידה וגם בישיבה על הקרקע. בתרגילי הגמישות השתדלתי במיוחד לדייק בהנחיות שלי כיוון שראיתי שתרגילים מסוימים שקלים עבורי נראים מאתגרים עובו עומר – דייקתי במובן שזה היה אמור לאפשר לו להתארגן בתוך גבולות התרגיל כך שהוא יוכל למצוא דרך לבצע אותו.<br> <br> חוויית ההנחיה של תלמיד מתחיל הייתה מרגשת ומפעימה, במובן מסוים – לראשונה מזה זמן רב חוויתי מקרוב תלמיד בשלב מאוד התחלתי של לימודי הקונג פו וזה הזכיר לי את ההתחלה שלי – שכבר קצת שכחתי. ריגש אותי לראות איזו דרך ארוכה עשיתי מאז, למרות שאני עדיין בשלב התחלתי למדי של הלימודים שלי. ראיתי גם כמה עוד יש לי ללמוד כדי להשתפר בהנחיית תלמידים מתחילים – זיהיתי תגובה של התלהבות יתר בסיטואציה שבה עומד מולי אדם שאין לו כל קני מידה כדי להעריך את הנחייתי, לעומת הנחיית תלמידים אחרים. זה לרגעים יצר תחושה של &quot;לעוף בוואקום&quot;, חווייה של מעין העדר גבולות שבו אני נוטה לפעמים לאבד את הבהירות לגבי הדרך שבחרתי לצעוד בה בתרגול. זוהי נקודה שהייתי רוצה להתקדם בה כי אני מזהה שהיא כובלת אותי בהתפתחות הכללית שלי. אולי זהו מקור האינרציה והפחד מעשייה שאני פוגשת מדי פעם.<br> <br> סיימתי את השיעור בשעה 7:55 כשהרגשתי ש&quot;נגמרים&quot; לי התרגילים בתוך המגבלות שקיבלתי להנחיה; השעה גם התאימה לי מאוד כדי להגיע בנחת לעבודה בתוך מגבלות הזמן של אותו יום (נקבעה לי ישביה בשעה 9:30).<br> נהניתי מאוד מהשיעור.
                  </details><details>
                    <summary>> > "ללא תרגולים מעולם הקונג פו"? ממש לא</summary>
                    <b>רק</b> תרגולים מעולם הקונג פו.<br> אולי בלי תרגולים מעולם אמנות הלחימה... <img src="http://www.timg.co.il/tapuzForum/images/Emo13.gif" alt=":-)"><br><br><table width='70%' cellpadding='0' cellspacing='0' bgcolor='#C6C7C6'><tr><td height='1'></td></tr></table><br><b>מדברים על מדיטציה:</b> <a href="http://forums.tapuz.co.il/meditation" target="_blank">http://forums.tapuz.co.il/meditation</a><br/><br/>לומדים את אמנות המדיטציה: <a href="http://www.ThePracticalMeditation.com" target="_blank" rel=nofollow>www.ThePracticalMeditation.com</a><br/>לומדים את אמנות היכולת: <a href="http://www.MagicalChanging.com" target="_blank" rel=nofollow>www.MagicalChanging.com</a>
                  </details><details>
                    <summary>שני בוקר 21.1.19 ״אל תוך האור</summary>
                    שעת הגעה 06:20<br> קיבלתי הנחיות מפורטות. עובר עליהן שוב, מוודא שאני זוכר. תנועה שגורמת לי לחימום. ישיבה והתבוננות. תוהה לעצמי אם כל המשתתפים יגיעו. אינגריד מצטרפת ואני מצרף אותה לשיעור, תוך עבודה חופשית. ובהמשך נועם ועינב.<br> 06:44 שינוי מיקום גינת דובנוב. תחושת גוף מיטיבה. עצירה לבדיקה עם עצמנו באיזו רמה אפשרנו לעצמנו לבצע. מזהה שאני בשלוש. שמח על הפורמט, (כולל העובדה שאני בתור מנחה) רואה שהוא מסייע לי במובנים מסוימים לחזור ליסודות. נחמד. <br> עבודה תנועתית וחיזוק של הגוף באיזור גינת השעשועים, נעים, מחמם. מנסה לודא שאני לא ״בורח״ לשאר המשתתפים. רואה שעינב לא לגמרי איתנו. <br> מציץ בשעון ורואה שחלפה כמעט חצי שעה 07:13. מעביר לאינגריד את ההנחיות להמשך השיעור שלה ושל נועם. (פרח מזכרוני החלק הנחמד של לדמיין את זה קודם, רק אחרי שסיימתי להעביר לאינגריד את ההנחיות נזכרתי בזה)<br> שינוי מיקום עם עינב לגינת אריסון. הליכה נינוחה. עבודה על תנועות. פורמה ראשונה ופרשנות אישית של כל אחד מאיתנו על התנועות. הפסקת שירותים.<br> שיחה חופשית עם עינב על קולות פנימיים. עלה מתוכי תרגיל חביב של רב שיח עם כמה דוברים פנימיים. כל אחד עם השקפת עולם וגישה שונה. היתה שיחה מעניינת ומקדמת (עבורי ואני מקווה שגם עבור עינב)<br> סיום השיעור שלה בשעה 08:14<br> המשך עבודה בגינה. סן סואן בשמש הנעימה ולאחר מכן מדיטציה מיטיבה. סיום שיעור 08:28
                  </details><details>
                    <summary>"מיקוד לייזרי", שני ערב, 21.1.1</summary>
                    הגעה ב19:25.<br> תחילת שיעור מתישהו סביב 20:00.<br> סיום שיעור מתישהו סביב 22:00.<br> <br> משחקים חביבים למדי שאסא מנחה. אני עם ריב. אסא עם נדב.<br> <br> מדיטציה בה שמנו לב למרחב.<br> <br> בתחילת השיעור הייתי במצב כזה של אין לי ממש כוח. אז נענתי להנחיות (שכללו תנועות) ועדיין נשארתי נאמן לעצמי. ניסיתי ללמוד ותוך כדי לתת מקום לחלק בי שלא ממש רוצה לעשות מה שאומרים לו.<br> <br> יצא לי סיכום מתומצת. אני גם מרגיש שהשיעור הזה שלי היה קצת מוזר יחסית לזמן האחרון.
                  </details><details>
                    <summary>"פסיעה נמרית", ראשון ערב, 20.1.1</summary>
                    התחלתי את השיעור שלי ב-19:30. נכחו: בועז, בעז, דרור, יניב וריב.<br> <br> כמה מהעבודות שהיו בו:<br> <br> הליכה למיקום חדש כגוף אחד, אף אחד לא מוביל ואף אחד לא נגרר. מנסים להגיע למקום המואר/מתאים ביותר לעבור בו את המשך השיעור, ללא תקשורת מילולית בעניין.<br> באופן דומה מתחילים ביצירה של המשך השיעור, במשותף.<br> תרגול תנועתי עם מספר מצפנים שמנחים אותנו, ביניהם הנאה והקשבה לגוף (?).<br> <br> קרב רגליים מתחת גובה מתניים, אחד צופה מהצד וכל אחד יכול להגיד &#39;עבור&#39; ולשנות את החלוקה.<br> עבודת ידיים בזוגות. אחד עם כפפות ואחד בלי, בכל זוג.<br> קרב סימונים מלא, ללא כפפות. אופציה לעצור ולתת טיפים לאחרים. בשלב מסוים עלה בי תסכול וכאב רגשי שהשפיע על ההתנהלות שלי בהמשך השיעור.<br> <br> תרגולים שונים הקשורים במבנים:<br> בזוגות - אחד עומד בתנוחה קרבית כלשהי, הפרטנר מסמן עליו 20 סימונים בכל סבב, והראשון מנסה להתגונן. ואז מחליפים תפקידים.<br> בזוג ושלשה, אחד יוצר מבנה לחימתי כלשהו, האחרים מנסים להוציא אותו מהמבנה.<br> שיתופים על מבנים בחיים שתומכים בנו ומחזקים אותנו.<br> השיעור הוא גם מבנה, יש בו שלבים שונים, שכל אחד מהם מרגיש שונה. לנסות לשדרג את החלק הנוכחי של השיעור.<br> <br> עבודה חופשית עד סיום עצמאי של השיעור:<br> תרגילי גמישות<br> שיתוף/היעזרות בריב לגבי עניין מסויים שמעסיק אותי.<br> מדיטציה לסגירת השיעור שלי.<br> <br> סיום בערך ב22:10<br>
                  </details><details>
                    <summary>"סולם הסיכויים" 22/1/19 שלישי בער</summary>
                    התחלת אימון בחימום עדין <br> הנחיה לעצמי וליובל , ובהמשך ירון&nbsp;&nbsp;הצטרף <br> מוקד ההנחיות חיבור של הגוף לקרקע דרך כפות הרגליים<br> הליכה והתבוננות בהליכה ובחיבור לקרקע , תחילה חופשית, אחכ דרך הליכות קונג פו (ראשונה ושניה)<br> דחיפות - חיבור לקרקע בזמן הדחיפה, טכניקות דחיפה .<br> הליכה והתבוננות בהליכה ובחיבור לקרקע<br> בעיטות באוויר (כמו מספרת) והתבוננות בחיבור ובניתוק מהקרקע .<br> טכניקה הכוללת צעד והסטה . <br> טכניקות הכוללות צעד הסטה וחבטה <br> סיום בעבודה פנימית עם התבוננות בגוף ובחיבור לקרקע ברגעים שונים ביום. <br> <br> שיחה עם בן על ההדרכה משך האימון.<br> עד כמה לכוון את עצמי ... כמה להתערב וכמה להיות נינוח. <br> <br>
                  </details><details>
                    <summary>שני ערב 21.1.19 "מיקוד לייזרי</summary>
                    בשיעור: ריב, נדב, ישי, אסא, מיכל ושיר. עבודה בעיקר עם ריב וישי ונדב.<br> הגעה באיחור. אינני בטוח בדיוק באיזו שעה. אולי רבע לשמונה? מיד נאספתי על ידי ריב לתוך העבודה.&nbsp;&nbsp;<br> <br> האוויר כחומר<br> עבודה בזוגות. סידרה של עבודות מתחלפות. פיזיות, רגשיות, מילוליות, תנועתיות. <br> לנסות לגעת ולא להינגע בחלקים שונים של הגוף. כן לא שחור לבן. חיקוי תנועתי. שולט ונשלט.<br> <br> להתרחב. כמו להינמס אל תוך עצמי.<br> נאמנות למתפתח - מה אני מעדיף על פני מה?<br> ליישם כוונה בוגרת על דברים<br> השער הפנימי - הותרת עקבות כמו נמלה שמותירה עקבות בחול. צעד אחר צעד. היכולת לעשות לבד, ללמוד לבד. היכולת לקבל עזרה ולהשתמש בה. <br> הכוונה להשתנות בעזרת הדברים. כך שבסופו של השיעור, או בימים שאחריו, אינני אותו אדם שהגיע אליו. <br> <br> התבוננות - <br> איחור חריג ומשונה. בדיוק כשעלה לאחרונה הנושא של הרמטיות. <br> העניין של כוונה בוגרת ממש משנה דברים. כוונה בוגרת זו כותרת שיכולה להיות מעט מטעה. מדובר על היכולת לקחת אחריות נינוחה על משהו. כמו נגר שניגש לבנות כיסא. כמו כשאני בונה אתר בשביל לקוח. משהו שלוקח בחשבון את הזמן, האתגרים, ההתנגדות וכן הלאה ונערך לדאוג לכך שהדבר יקרה.<br> עניין השער בפנימי עדיין לא כל כך צלול עבורי.<br> <br> סיום השיעור בסביבות 22:30<br> היה מצויין. תודה!!
                  </details><details>
                    <summary>שלישי בוקר 22.1.19 "אור האמת</summary>
                    במיני סטודיו, עם ליעוז<br> תחילת השיעור שלי בעשרה לתשע<br> <br> 3 עבודות ראויות לציון.<br> הקדשת השיעור, לא משנה מה יהיה בו, לשדרוג ההתנהלות ביום יום והקונג פו שלנו. כמו פעימה קסומה שמסדרת דברים ומכניסה בהם הרמוניה גבוהה יותר.<br> כעשרים דקות של עבודת ידיים מהירה בזוגות, במטרה בין היתר לשפר את הנשימה. הראייה נפתחת. נעים מאוד. מאתגר בדיוק במידה הנכונה. <br> שיפור הפורמות שלנו, בתורות מדריכים את השני. מחזיקים את המטרה של אמן פורמות משובח. <br> <br> התבוננות נוספת - <br> מעומעם לי מה שעשיתי לפני שליעוז הגיע. אינני זוכר זאת היטב. עבדתי על אגרוף ארוך, עשיתי מדיטציות ממשפחת ה-4. <br> חלק מההנחיות היו יכולות לקבל יותר קשב. קסמה לי מאוד הפעימה הקסומה שהרגשתי כאשר התבוננתי על השיעור הזה לראשונה, בעקות מייל הבדיקה. והדימוי/הרגשה הזה/זו הפכו למצפן העיקרי שלי עבורו. במיוחד שתי שורות: <br> <br> 1. כאשר ליעוז יגיע, הוא יצטרף ויעזור בכך לאסא.<br> 2. המשימה העיקרית של שניכם היא לשפר את תנועתכם בחצר הפנימית של מקדש הקונג פו.<br> <br> שני הדברים הללו אמנם קרו. אולם לא באופן שהן, ובמיוחד השנייה, קיבלו מעמד של כוכב הצפון של השיעור. <br> <br> שיעור מעולה, תודה!!<br> הסתיים בשעה 11 וחמישה.
                  </details><details>
                    <summary>"גן השבילים המתפצלים", רביעי אחרה"צ, 23.1.1</summary>
                    הגעתי ב16:20 לנקודת המפגש.<br> עשיתי כל מיני תרגילים פיזיים ופנימיים. זכור לי שהיה לי נעים.<br> בן הגיע ושאל אותי מתי השיעור שלי יתחיל. עניתי שהוא כבר התחיל. השיחה על זה גרמה לי לתהות קצת לגבי זה, אולי הוא לא התחיל? איך יודעים?<br> <br> בן התחיל ללמד אותי את הפורמה שנקראת חמשת החיות (זה אחד השמות שלה). למדתי את 9 התנועות הראשונות מבין 18 התנועות.<br> זה היה כיף. ועוד כל מיני תחושות.<br> <br> קרן גם הייתה ולמדה גם חלק מהפורמה.<br> <br> אחר כך בן מדבר על מקור הקונגפו שאנחנו לומדים. או האגדה לגביו. מסופר על מנזר בסין שאליו הגיע אחד בודהי דאהרמה (לא יודע אם כך כותבים את שמו), היה זה מנזר בשם מנזר שאולין. הם שמו לב שתוך כדי העבודה הפנימית הם נרדמים, והוא פיתח שיטה שתעזור לשמור על ערנות תוך כדי התרגול. מתוך כך התפתחו כמה אמנויות: 1. אמנות היצירה\המצאה\יכולת, 2. אמנות התנועה, הריפוי והבריאות, ו-3. אמנות הלחימה. <br> ככה כרגע בחרתי לנסח את מה שזכור לי ממה שבן אמר.<br> <br> אחר כך זמן חופשי לי ולקרן להתעסק עם מה שבא לנו ממה שלמדנו בקונגפו עד היום.<br> בתחילת הזמן הזה חוויתי שליליות\גוף כאב, אז החלטתי להתעסק עם זה קצת. בעיקר שמתי לב ונתתי לזה רשות להיות.<br> אחר כך החלטתי לעשות מעשה, והזמנתי את קרן לעבודה משותפת, החלטה שהתגלתה כטובה.<br> אני וקרן עושים תרגילי זוגות, תוך כדי העבודה הזאת אני נזכר לעיתים להציב לעצמי מטרה. דוגמה למטרה כזאת שהצבתי הייתה להיות קשוב לעצמי\לגוף שלי תוך כדי הקשב לקרן.<br> <br> אני וקרן מציגים זה לזה את מה שלמדנו עד עתה מהפורמה &quot;חמשת החיות&quot;.<br> אחר כך עושים ברכה לסיום השיעור. (הראתי לה את מה שאני יודע מהברכה).<br> <br> סיום רשמי ב19:04.
                  </details><details>
                    <summary>> > בודהידהרמה</summary>
                    <a href=https://he.wikipedia.org/wiki/%d7%91%d7%95%d7%93%d7%94%d7%99%d7%93%d7%94%d7%a8%d7%9e%d7%94 target=_blank style=color:blue>בודהידהרמה</a> (ויקיפדיה)<br> <br> <br> העשרה:<br> חורחה מדבר על בודהידרמה (במשך כמה דקות, השאר הקדמה כללית ללאו חו. צילמתי בסדנה שהתקיימה ב2014)<br> ראה: &quot;כתובות אינטרנט נלוות&quot;.<br><br><br><font color='maroon'>כתובות אינטרנט נלוות:</font><br><a href='https://www.youtube.com/watch?v=__6LveGkovM&feature=youtu.be&t=287' target='_blank'>חורחה מדבר על בודהידרמה</a>
                  </details><details>
                    <summary>> > > > תודה חג</summary>
                    רציתי גם לשים פרח בנושא, ומשום מה לאחרונה אני לא יכול להוסיף סמיילים וסימנים, לא לנושא ולא לתוכן. מוזר.
                  </details><details>
                    <summary>> > > > > > זה פותח לי חלו</summary>
                    אותו חלון שנפתח עם סמיילים וסימנים, רק שכתוב בו את זה: <br> <br> &quot;The requested URL was rejected. Please consult with your administrator.<br> <br> Your support ID is: 17950637619716613064&quot;
                  </details><details>
                    <summary>> > > > > > > > אותו דבר אצל</summary>
                    אם מישהו יודע איך לפתור את הבעיה הזאת אשמח. קורה לי גם בכרום וגם בפיירפוקס.<br> <br> את הפרח עשיתי על ידי העתק הדבק מהודעה אחרת.
                  </details><details>
                    <summary>> > > > > > > > > > בעצם</summary>
                    את הפרח עשיתי על ידי ניחוש: כתבתי פרח בתוך קו ניצב ועשיתי תצוגה מקדימה כדי לוודא שזה עושה פרח. כזה: |...פרח...| (הורד<br> את שלש הנקודות לפני ואחרי &quot;פרח&quot; וזה יעשה פרח <img src="http://www.timg.co.il/tapuzForum/images/Emo39.gif" alt="|פרח|">
                  </details><details>
                    <summary>> > > > > > > > > > > > מגניב</summary>
                    תודה.
                  </details><details>
                    <summary>"חקירה איכותית" שעור יום רביעי בקר 23.1.201</summary>
                    שעת הגעה לנק&#39; המפגש: 6:25 – סיום: 8:10<br> משת&#39;: אינגריד, תרצה, יואב – מנחה: יואב<br> <br> הצלחתי להקדים ב-5 ד&#39; את זמן ההגעה שלי לנק&#39; המפגש (השאיפה שלי הייתה להגיע לשם בשעה 6:15). מיד אחרי שהגעתי לחנות את רכבי ליד בית אריאלה, ראיתי את יואב ואת תרצה מגיעים ברכבם בזה אחר זה – היה משעשע.<br> <br> התחלתי את השיעור שלי בתנועות גופניות קטנות ונעימות, תוך התבוננות במה שמבקש להגיע אלי. בסופו של דבר עלה רגש בלתי נעים; הצלחתי להתבונן בו ולהימנע מהתגובה האוטומטית שלי (לשים בצד ולהתעלם); היה מאתגר אך הצלחתי. זה לא גרם לרגש הבלתי נעים להיעלם אך צמצם את אחיזתו בי והגבולות שלו נהיו בורים יותר. לאט לאט הוא המיר את צורתו לאנרגיה של חום וחיוניות.<br> <br> יואב התחיל את השיעור שלנו. צעדנו יחד כשכל אחד בוחר לעצמו עבודה מיטיבה – המשכתי להתבונן ברגש הלא נעים (שבינתיים אי נעימותו כבר נחלשה מאוד); תוך כדי כך גם זיהיתי את ההדים של הרגש הזה במקומות שונים בחיי, היה מעניין. יואב הוביל אותנו ללונדון מיניסטור. <br> שם הוא הנחה אותנו לתרגולים פיזיים עדינים. כעת בחרתי להתמקד במצב העורף שלי ולחקור אותו, כולל גם הרגשות הלא נעימים שמתלווים למצב הזה. למעשה עצם החקירה של תנועות העורף שלי ומגבלותיו מעלה רגשות לא נעימים. <br> לאחר זמן מה יואב הנחה את תרצה להעביר לנו תרגול לפי בחירתה. היה נעים ומעניין. המשכתי תוך כדי כך לעקוב אחרי העורף שלי – למעשה אני מתחילה לעשות איתו הכירות מעמיקה; תוך כדי חקירה זו אני מגיעה מדי פעם למצב שבו אני צריכה לבלום את הפחד שעולה מכך, על תסריטי האימה שה&quot;מיינד&quot; שלי מריץ מדי פעם (פחד משיתוק וכל מיני אסונות אפשריים). אני נעה כל הזמן בין הפחדים העמוקים לבין חלק אחר בי שמתקומם ואומר &quot;לא אתן למצב הזה לשתק אותי&quot; ושמוכן לבצע תרגילים למרות הכל ואף על פי כן ללא התחשבות בשום דבר, כל עוד הגוף מאפשר כרגע.<br> <br> מאוחר יותר יואב הנחה אותי להעביר תרגול פנימי, לא גופני. לרגע חשתי מאותגרת, אבל תוך כמה שניות עלו לי כמה וכמה רעיונות נחמדים: התחלנו בלהתבונן ברגש או תחושה בולטים ובלתי נעימים, מבלי לשפוט, ולנשום לתוך זה בשלווה; לאחר זמן מה התבקשנו לשפוך אור לבן על הרגש/ תחושה ולהתבונן ב&quot;ריאקציה&quot; שנוצרת מהאור, לאחר מכן נתנו לאור הלבן להתפשט בכל הגוף. <br> בתרגיל הזה צללתי לתוך עומקים שלא היכרתי, היה לי מעניין ומעשיר. <br> <br> יואב המשיך להנחות אותנו לתרגילים גופניים עדינים, תוך חקירת הגוף.<br> לאחר זמן מה יואב ביקש מתרצה שתנחה אותנו – נדמה לי בתרגילים מעולם היוגה (לא בטוחה לגמרי).<br> מאוחר יותר הוא ביקש ממני להנחות אותנו בתרגילים מעולם הבריאות – זה הרגיש לי הרבה יותר נגיש וממש נהניתי; הרגשתי יותר חופשיה מאי פעם, מאוד נהניתי מהחופש הזה.<br> <br> יצאתי מהשיעור עם תחושה מעט מוזרה בראש ובעורף, שהתפוגגה די מהר. תחושה לא ממש נעימה, של ערפול. אבל בהשמך היום הרגשתי חדה ומפוקסת, נינוחה וזורמת אפילו יותר מהרגיל.<br> היה מעולה. תפור עלי &quot;בול&quot;.<br>
                  </details><details>
                    <summary>שלישי ערב 22.1.19 "סולם הסיכויים</summary>
                    תרגיל: להעמיק את האפשרות לא להיות מושפעים לרעה מאחרים, ולא להשפיע לרעה<br> על אחרים. אפשר להיעשות מודע יותר למרחבים השונים שהם בני האדם האלה.<br> <br> רגישות לשיפור הכי קטן זו טכניקה אדירה שעל ידה שיפורים אלו מתרחבים ומתעצמים. זה היה<br> לי חזק, בשיעור הזה.<br> <br> כשאני מתרגל גם תרגיל כזה, אני יכול לעשות אותו עם כול כולי, להרגיש את זה בגוף, באנרגיה שלי.<br> <br> אחר כך אני וסיגל עושים את זה האחד מול השני תוך כדי שיחה.<br> <br> אחר כך, מוצעת האפשרות לעשות את זה מול העולם כולו.<br> <br> סיגל מנחה אותי ואותה:<br> <br> נשימה - לתת לה להגיע אל איברים שזקוקים אליה, הנשימה נפתחת לא רק קדימה ואחורה אלא גם לצדדים. <br> יש איברים שזקוקים לזה. בהחלט הרגשתי את זה וזה היה לי משמעותי ונעים מאד.<br> <br> הרפיה של העיניים. הרפיה של השמיעה - לתת לדברים להגיע אליי. אלו התחברו לי יחד<br> עם מתן האפשרות לנשימה להגיע, וביחד, זה היה לי משמעותי ונעים מאד.<br> <br> התמודדויות בשיעור: מתח, עצבנות, כאב רגשי. נסיון לעבוד נכון יותר, רגוע יותר. לאפשר<br> לעצמי לראות מה השיעור שלי בכל רגע, להרגיש מה השיעור שלי. התמודדות גם עם שאלות כמו<br> &quot;האם היה שווה לי להתאמץ להגיע?&quot; &quot;מה למדתי היום?&quot;<br> <br> אני נזכר, שבמהלך השיעור, חוויתי כאב רגשי כלשהוא והתחלתי להתייחס אליו ולעבוד איתו<br> יפה. ברגע אחד תפסתי את עצמי, ראיתי את עצמי ושאלתי האם אני עושה יותר מדי?<br> האם אני יכול פשוט להניח להתעסקות ב&quot;ריפוי&quot; ופשוט להיות מסוגל להמשיך בשיעור<br> שאני מסוגל לעבור עכשיו? זה מעין &quot;ריפרש&quot; שכזה. התקבעתי על נושא מסויים… <br> ואז… F5. ריפרש. האם יש בעוצמתי המודעת אפשרות להניח לָדבר, להניח<br> לאינרציה שנוצרה ושאולי נבלעתי בתוכה... ואשכרה פשוט להמשיך לעבוד <br> על משהו אחר שחשוב - לעוף על התרגילים הניתנים לי בשיעור? <br> התשובה באותו רגע הייתה שכן. וזהו רגע של גילוי, רגע של בהירות.<br> <br> במהלך העבודה לפני השיעור הרשמי וגם אולי בעקבות השיעור שלי התחדדה בי ההבנה ש&quot;ריפוי&quot;<br> אינו דבר סימפטומתי, אלא פשוט תיקון של הכל, של כל ההתייחסות כולה. למשל, אם יש בי <br> כאב רגשי ואני נחרד ונבהל לשבת ולקבל את זה, להרגיש את זה ולהסכים לזה להיות (שאלו<br> דברים טובים בהחלט וזו לכשעצמה עבודה ברמה גבוהה) אבל יש יותר מזה - איך אני ניגש...?<br> איך אני מדבר לעצמי? איך אני מורה לעצמי לגשת אליי...? בבהלה? או שאפשר גם בעדינות?<br> בתחושה שיש בעיה שצריך לתקן ושאם &quot;אעבוד על עצמי מספיק&quot; זה ייפתר, או פיתוח<br> גישה שהכל בסדר עכשיו, קודם כל, שאני מחבק אותי, ושזכותי להיות רגיש יותר לעצמי<br> ולדרך הטיפול בי, הרמונית יותר... כך שכל המערכת שלי עובדת נכון... וכשזה קורה, <br> זו הבראה ברמה גבוהה יותר. רמה גבוהה יותר של הבנה, תיקון, והיערכות נכונה.<br> <br> הגעתי לנקודת המפגש בסביבות 20:30 והתחלתי לתרגל עם עצמי דברים שקשורים למודעות<br> וריפוי.<br> <br> השיעור הרשמי התחיל ב21:00 והסתיים ב22:00<br> <br> נוכחים: חגי, בן, אורי, יובל, סיגל, ירון.<br> <br> <br>
                  </details><details>
                    <summary>> > הבהרה</summary>
                    &quot;אחר כך אני וסיגל עושים את זה האחד מול השני תוך כדי שיחה.<br> <br> אחר כך, מוצעת האפשרות לעשות את זה מול העולם כולו&quot; - <br> <br> הכוונה היא שאת התרגיל הזה של לא להיות מושפע לרעה האחד מהשני, ולא להשפיע לרעה, אנחנו <br> עושים האחד עם השניה בסביבה של שיחה חופשית.<br> <br> זו הזדמנות טובה לכתוב לעצמי שכדאי לי לקרוא ביתר תשומת לב את מה שאני<br> שולח ליומן השיעורים לפני שאני לוחץ על &quot;שלח&quot;. ולא שלא קראתי ולא<br> שלא ראיתי שאין שם בהירות: ראיתי את זה ופשוט הייתי &quot;ראש קטן&quot;, משהו בי <br> שכנע אותי שאפשר להבין את זה ו&quot;שמי שירצה יבין&quot;. בקריאה שניה,<br> זה היה נראה לי לא ברור אפילו למי שיודע לקרוא היטב, שצריך ללכת<br> אחורה בטקסט כדי להבין על מה אני מדבר ולהעריך שאני מדבר על העבודה<br> ההיא. הרי אפשר היה אולי להניח שאני מדבר על &quot;להיעשות מודע למרחבים השונים שהם בני האדם האלה&quot;,<br> או תרגול של רגישות לשיפורים הכי קטנים.... <br> <br> וגם פה צריך הבהרה - שני התוספות הללו מתייחסות לאותו תרגול של &quot;השפעה על אחרים&quot;. נעשה מודע למרחבים השונים שלהם...<br> לא משפיע שם לרעה ולא מושפע... ותוספת של רגישות לשיפורים הכי קטנים כטכניקה להעצמת הלמידה. הכל במסגרת אותו התרגול.
                  </details><details>
                    <summary>רביעי ערב 23.1.19 "גן השבילים המתפצלים</summary>
                    מגיע לנקודת המפגש בסביבות 18:30. מתחיל להתיישב עם עצמי בעבודה בסביבות השעה 19:00.<br> השיעור הרשמי שלי מתחיל בסביבות 19:30.<br> <br> עושים כל מיני תרגילים האחד עם השני. אני לא מתחבר. אני עסוק בעצמי ובשיעור שנראה לי יותר<br> אמיתי עבורי: להצליח להירגע ולעבוד עם דברים פנימיים, וגם לעשות את התרגילים שניתנים לי חיצונית. <br> <br> הגיעו זמנים מסויימים שהרגשתי שאין מצב… אני לא מתחבר למה שנותנים לי. מה זה שייך עכשיו בכלל?<br> בשלב מסויים אני פשוט מודיע שאני פורש מעבודה עם אחרים. לא החלטתי את זה מיד, אלא חשבתי על זה,<br> יצאתי מעצמי והשקפתי על זה ונכנסתי לעצמי לראות אם אני באמת רוצה לפרוש או שכדאי להתאמץ פה עוד קצת. .<br> הגעתי למסקנה שהישארות פירושה פשוט להציק לעצמי ושאני לא רואה דרך או סיבה להמשיך להציק לעצמי כשאני <br> רוצה דבר אחד, וקורה לי משהו אחר שאני לא מצליח לקשר אותו למה שאני רוצה (ואפילו בתור &quot;אתגר&quot; - לנסות לשלב<br> בין זה לבין העבודה הפנימית כמו שהתכוונתי לעשות מלכתחילה) <br> <br> בכל זאת, ממשיך בשיעור הרשמי. הולך הצידה, עובד… וזמן קצר לאחר מכן חוזר בחזרה לעבודה עם השאר. משתף פעולה, וזה סבבה.<br> <br> במהלך השיעור מנסה שוב ושוב להיות בקשב נינוח, פתוח, רגיש. לקבל מעצמי הנחיות עדינות. לשים<br> לב מה השיעור שלי באותו רגע. לא להיבלע, לא להיות מקובע. ריפרש. ריפרש. כמו שעושים בדפדפן. F5.<br> אולי השיעור שלי השתנה? אולי באפשרותי לקבל עכשיו יותר לעומק, יותר לרוחב? ריפרש. זה באמת טוב.<br> <br> במהלך שיחה בשיעור, מעלה את זה שיש לי התמודדות עם עשיה ביומיום. רוצה לעשות משהו קבוע, <br> משמעותי, משהו שימלא את יומי. שרוצה להשתפר בניהול היממה שלי. בניהול עצמי.<br> <br> השיעור הסתיים ב22:10<br> <br> נוכחים: ריב, בועז, חגי, נועה, אליאור, שמואל.<br>
                  </details><details>
                    <summary>יום שני ערב "מיקוד לייזרי</summary>
                    הגעתי לאימון בכיכר אתרים באיחור, לא היו אנשים בכיכר. התחלתי את השיעור בישיבה&nbsp;&nbsp;על הספסל עץ בדממה, עצמתי עניים&nbsp;&nbsp;מספר דקות&nbsp;&nbsp;והרגשתי את הביטחון. המשכתי לשבת בשקט ובעניים עצומות עד שהתחלתי להרגיש חוסר נוחות וקצת&nbsp;&nbsp;אי בטחון וידעתי שזה הזמן להתחיל לצעוד למקום&nbsp;&nbsp;אחר. ירדתי מהכיכר לכיוון גן ברחוב ארנון. הלכתי בניחותא, הרגשתי את מגע הרגליים בקרקע ולאחר מכן עצמתי עיניים וניסיתי להמשיך ללכת עם עיניים עצומות, כשההנחיה היתה &quot;להרגיש בטוח&quot;. כאשר לא הרגשתי בטוח פקחתי עיניים. התחלתי לקלוט עצמים, בהתחלה זה היה צל, אחר כך זו הייתה התחושה שהנה אני מרגישה עצם על ידי, פקחתי עיניים ואכן היה אוטו/ עמוד/ אופניים ועוד כהנה וכהנה. כך הגעתי לפארק בארנון ונהניתי מהעצים – עמדתי מתחת לעץ ותיק והרגשתי את העצמה שלו. אחר כך המשכתי עם העיניים העצומות ברחוב רופין, העמקתי בתחושות, הרגשתי יותר בחושים את העצמים, הריחות, הצללים, ההרגשה בגוף והביטחון. הרגשתי בטוח גם כשהייתי על הדרך עם עיניים עצומות כשלא הרגשתי ביטחון, פקחתי את העיניים. הגעתי לגן פינצי, התנדנדתי על הערסל, התענגתי מהתחושות של הרגע. היה מושלם. נהנתי כל כך מהשיעור לבד עם עצמי, כל כך נהניתי מעצמי. קמתי מהערסל ועשיתי מתיחות. אחר כך המשכתי לפורמה ראשונה. סיימתי את השיעור.<br> משך השיעור- שעה<br> ערכים- הנאה משיעור לבד, עונג, בטחון, <br>
                  </details><details>
                    <summary>ד לילה 23.1 "גן השבילים המתפצלים</summary>
                    שיעור בהשתתפות ירון, נדב, שיר ואסא<br> שהחל עבורי בסביבות רבע לתשע והסתיים ב-23:24.<br> <br> בחלק הראשון של השיעור התמקמתי בקרבת השיעור של שמונה והתחלתי לעבוד. <br> העבודה שלי בחלק זה כללה מספר אלמנטים - <br> הראשון: מעבר על המטרות שלי + בהירות וצלילות של הנחיות. לוודא שההנחיה בהירה וחיה בתוכי מרגע לרגע. <br> השני: התרחבות והתרווחות בתוכי ושל גופי ותוך כדי תנועה. מעין הרגשה של גוף שיש בו הרבה חלל.<br> השלישי: התמרה איטית וסבלנית כמו טיפות שלאט לאט מכרסמות באבן ומשנות אותה. <br> הרביעי: פתיחה ועבודה של ועם פורמת אגרוף ארוך<br> החמישי: שיפור עמידת הידיים שלי<br> <br> מספר דקות לאחר שנדב הגיע, הוא נאסף אל תוך השיעור. כמה דקות אחריו מגיע ירון ואחר כך גם שיר. כשכולם מגיעים, אנחנו עושים ברכה לפתיחת החלק המשותף שלנו ועולים על השבילים החומים בתחתית גן העיר. הדמיון שחי בי כשאני עושה זאת הוא של מין מנזר מיוחד שבנוי שבילים שבילים כאלה. מסביבם תהומות, או מים. ובו עצמו שוררת אנרגיה גבוהה ומצוינת. <br> <br> מתוך השיעור המשותף:<br> עבודה רבה על ריכוך, הרפיה, עידון, מנוחה, חופש. <br> <br> מספר מיני-סדנאות:<br> הזזות - אנו מקבלים את ההנחיה לעבוד ללא כוח. לנסות להזיז בעדינות, רק על ידי מניפולציה נכונה של הגוף. <br> עבודת הרפיה - אחד מרפה את הגוף, והשני מניע אותו בכל מיני צורות.<br> עבודת הרפיה 2 - אחד מרפה את הגוף ושלושת האחרים מניעים אותו במרחב. <br> עבודת הרפיה 3 - הכנסת ההרפיה לתוך פעילות פיזית. במקרה הזה - ריצה עדינה.<br> גמישות וסיפורים - מותחים את הגוף בהנאה ובסבלנות, להיות בבית בתוך התנוחות השונות, למתוח אותו כמו שקמים בבוקר ומותחים את הגוף, מיקוד בהנאה הרבה שיש לגוף מלהתמתח. תוך כדי כך, מספרים סיפור קצר. בתורי סיפרתי את הסיפור של בודהידהרמה. <br> עם כרית - בסבב חובטים 10 חבטות אגרוף בכרית. <br> <br> בין לבין ישנם מקטעים שבהם אנו מטיילים להנאתנו בשבילים. לעתים בליווי הנחיה, לעתים בלי. <br> <br> היה שיעור מצויין, רך, זוהר שכזה. <br> תודה!!!<br> <br>
                  </details><details>
                    <summary>שבת 16:00 "התמודדות עם אנרגיה</summary>
                    <br> א) יש לי כאבים בגוף לעיתים מול מחשב - &quot;משימה&quot; מול מחשב מעוררת אצלי בעסה פנימית לעיתים קרובות.<br> ב) אני מרגיש שאני מפיק מעט מאד ערך מכתיבה ביומן השיעורים.<br> ג) שיחה מועילה עם עומרי על נושאים שונים -<br> על יומן השיעורים, התעמלות, עצבים, למידה נכונה, השתפרות,<br> להרגיש את הגוף, את כדור הארץ, את הפלנטה, בו זמנית אותי ואת הפלנטה.<br> (הייתי יחסית לא מרוכז, ועם זאת נכנסתי לזה בשלב מסוים והיה לזה השפעה חזקה בדקות שאחרי סיום ההנחיה, בעיקר תפס אותי הקטע של בו זמנית להרגיש את הפלנטה שהיא אני ואת הפלנטה שמחוצה לי)<br> <br> מחשבה לגבי ביצוע טכני לעומת פנימי -<br> האם יש טעם לבצע משימה שאני לא מרגיש רצון לבצע?<br> סוגי תלמידים מהדמיון: (2 מתוך כמובן הרבה אפשריים)<br> תלמיד שמרוקן את הספל, נותן אמון מלא במדריך, עושה מה שאומרים גם אם לא מרגיש שזה מועיל לו.<br> תלמיד &quot;מרדן&quot; - מסרב לעשות משהו שהוא לא מרגיש שמועיל לו, אולי אפילו חש צורך לבטא את התסכול שלו, ולנסות לשנות את המורה/המסגרת החיצונית.<br> והנה עלה לי עוד אחד - שילוב בריא, מכיל התעקשות לפעול בצורה שנחווית כבעלת ערך (מבפנים), ולצד זאת עבודה בתוך גבולות המסגרת החיצונית.<br> (כמו למשל הודעה זו שמבחינתי מכילה אלמנטים של &quot;חוצפה&quot; של התלמיד המרדן, וגם אלמנטים של הצייתן, וגם של האינטגרטיבי שאשכרה מנסה!)<br> <br> <br>
                  </details><details>
                    <summary>רביעי בוקר 23.1.19 ״חקירה איכותית</summary>
                    שעת הגעה 06:30 משתתפות: אינגריד, תרצה<br> היה נחמד לראות איך כולנו הגענו כמעט סימולטנית על השניה. מין תיאום נדיר כזה.<br> תחילת שיעור משותף 06:40 לערך. שינוי מיקום ללונדון מיניסטור. התלבטתי מעט לגבי המיקום. היה בוקר יפה אך עם זאת קר. העדפתי שהקור לא יהיה האתגר העיקרי בשיעור היום. <br> דברים שהגיעו אליי השיעור:<br> הקשבה עדינה, מעבר לדיבור הפנימי שלי. לחצות את הדיבור הפנימי להקשבה פנימית יותר. לא מילולית.<br> המורכבות האינסופית של הגוף על כל חלקיו. כלי נפלא שאפשר לפרוט עליו באינספור צורות. <br> לחיצות על שורש כף היד, איזור גשר האף וארובות העיניים שעוררו תחושות מעניינות<br> עיסוי לאיזור המרפקים והצלעות<br> סיבובי ידיים במעגל בשילוב עבודת נשימה ותנועת אגן נינוחה<br> עבודה משובחת עבורי עם אור לבן<br> מתיחות נעימות כלפי מעלה תוך הורדת כתפיים למטה, <br> להתחבר לרגש וממנו לצאת לתנועה חופשית<br> עבודה הרמונית עם הפרטנריות - באופן מקסים, העבודות נעו בין כולנו באופן חסר חיכוך, כמעט ללא צורך בהנחיה חיצונית.<br> הנחיה שעבדה היטב היום - אם בספק, להיטיב עם עצמי (עצמך) ומשם להתקדם. הביא לסדרה של עבודות משובחות.<br> סיום שיעור 08:10
                  </details><details>
                    <summary>יום שלישי- 22.1.19 - בוקר - "אור האמת</summary>
                    שיעורי התחיל בשעה עשר לערך וארך כשעה וקצת אם אני זוכר נכון.<br> <br> במיני סטודיו הכיפי של אסא, דברים מסוימים שהיו:<br> <br> עבודת ידיים כאשר עומדים אחד מול השני במרחק שמאפשר הגעה עם חבטות הידיים והגנתן ובכוונה נשארים בטווח קרוב יחסית ללא תזוזות<br> <br> של התחמקות המאפשרות יציאה מהטווח. עם הזמן קצב הנשימה עלה ותחושות מאתגרות הופיעו אצלי שקשורות לנשימה. התחושה וההנחיות<br> <br> מאסא עזרו לעבוד עם הנשימה וחוויתי שאני כמו צומח יחד איתה ו&quot;מכיל&quot; את תחושת החיות והאתגר שהיא מביאה עמה, נשימה שמתגברת<br> <br> בקצב שלה ובאנרגיה שהיא &quot;מבקשת&quot;, ולכן גם האנרגיה שלי בגוף ובכלל, גם כן גודלת כדי להעניק לנשימתי את האנרגיה והכוח הדרושים לה,<br> <br> גדלים וגובהים יחדיו...<br> <br> אח&quot;כ עבודה על פורמות, כאשר כול אחד מדריך את השני, בתורו.<br> <br> ההנחיות שנשלחו אליי, עוד קודם לשיעור, הובנו על ידי ברמה מסוימת, ותוך כדי השיעור די שכחתי אני חושב לפעול לאורן באופן מודע וערני.<br> <br> היה נפלא! תודה!<br>
                  </details><details>
                    <summary>שבת 26.1.19 "התמודדות עם אנרגיה</summary>
                    קיבלנו הוראה (אלון ואני) לדבר על מספר נושאים:<br> 1. יומן השיעורים<br> 2. תרגילי התעמלות<br> 3. עצבים<br> 4. למידה נכונה<br> 5. השתפרות<br> 6. מרחב השאלות והתשובות<br> <br> חוויתי את ההוראה הנ&quot;ל כ&quot;עונש&quot; על כך שאני לא כותב ביומן השיעורים, ולכן במקום לקבל שיעור רגיל עם תרגילים מעניינים ומהנים, אני צריך לבזבז את השיעור על &quot;לחשוב על מה שעשיתי&quot; ולהרגיש אשם... הייתי בהתנגדות להוראה, שפירשתי כסוג של הפעלת לחץ או מניפולציה כדי לגרום לי לכתוב ביומן השיעורים בניגוד לרצוני.<br> למרות זאת, הצלחתי לחשוב על דברים שאני יכול להרוויח מהשיחה ומה אני יכול להרוויח מלכתוב יותר ביומן השיעורים. הגעתי לזוית ראייה שדי שיכנעה אותי, שאם אשפר את יכולתי לכתוב טקסטים בקלילות ובמהירות ואקטין את ההתנגדות והחשש שלי מתחילת הכתיבה, אוכל לקדם דברים שאני מעוניין בהם בחיי - כגון כתיבת סיכום לפגישה עם מטופל, או כתיבת פוסט שיווקי בפייסבוק, או כתיבה ביומן האישי שלי או כתיבת שיר או ספר.<br> אהבתי את הגישה שהשתמשתי בה, של לצקת תוכן ומשמעות ותועלת שאני בוחר, בפעולות שלאו דווקא הכילו אותם לפני שיצקתי. <br> כדי לעזור לנו להתקדם ביכולת לכתוב ביומן השיעורים, פתחנו קבוצת ווצאפ בשם &quot;הזהב שביומן השיעורים&quot;, שבה התכוונו לשתף בדברים שקשורים בנושא. בינתיים (שבועיים מאוחר יותר) לא נכתבה בקבוצה אפילו הודעה אחת. אולי היום אכתוב שם.<br> יצאתי מהשיעור עם כוונה לכתוב ביומן השיעורים עוד באותו היום או למחרת, אבל ההתנגדות שלי גדלה אחרי השיעור ולא עשיתי זאת. אשתף, שההתנגדות שלי למה שאני תופס כ&quot;שיעורי בית&quot; היא עצומה עוד מימי ביה&quot;ס היסודי, ומלווה אותי עשרות שנים.<br> <br> בן הכווין אותנו &quot;לנסות להשתפר בזמן התרגיל&quot; (כלומר בזמן תרגיל השיחה הנ&quot;ל), וגיליתי שההוראה הזו מפגישה אותי עם בלבול ו&quot;איבוד&quot; עצומים, שמוכרים לי באופן כללי מהחיים - להשתפר *במה*? מהי המטרה שלי - בתרגיל ובכלל? כלומר, כאשר מישהו מנחה אותי להשתפר ב-X אז ברור לי בד&quot;כ מה לעשות, אבל כשאומרים לי פשוט להשתפר - אני אמור לבחור במה ואז אני אבוד. בן הציע הסתכלות כזו: להשוות בין מישהו שלא משתפר בכלום, לבין מישהו שמשתפר במשהו אחד, לבין מישהו שמודע ל-100 אפשרויות השתפרות שונות ומשתפר ב-4 מתוכן. ברור שלמרות שיש עוד אינסוף אפשרויות להשתפר בהן, מצבו של השלישי עדיף על מצבם של קודמיו.<br> נראה שהפרפקציוניסט שבי לא מאפשר לי לזוז לשום מקום.<br> <br> עשינו תרגיל מודעות לגוף, לפלנטה, לגלקסיה, ואז לגוף ולפלנטה בו-זמנית. זה נתן לי שקט ועונג ועוגן ופרופורציות.<br> <br> משהו שאני מעוניין להשתפר בו: לעשות דברים ביותר קלות, קלילות, הנאה וקבלת אנרגיה מעשייתם.<br>
                  </details><details>
                    <summary>שבת - 26.1.19 "התמודדות עם אנרגיה</summary>
                    בשיעור היו מלבדי גם עומרי אלון והדר<br> <br> כשהדר הגיעה אספתי אותה ועבדנו זמן מה יחד. סימנו בעיטות שונות בזוויות משתנות. <br> לאחר מכן תרגול של ניסיונות לגעת בי ולהימנע מלהינגע. <br> <br> לאחר זמן מה הצטרפו גם אלון ואחריו גם עומרי ועלינו יחד אל גג גן העיר. <br> בדרך תרגלנו משהו משמעותי שאינני זוכר. אני זוכר התבוננות על הטבע שסביבנו ומשהו משמעותי שקשור לנשימה. אני זוכר שהתקדמנו אל בן די לאט כתוצאה מהתרגיל שעשינו ושהוא נופף לנו להתקרב אליו. <br> <br> כשהגענו עומרי ואלון עבדו יחד והדר ואני הונחינו על ידי בן. עשינו תרגיל בו אנחנו יצאים זה לזו ברגליים והשני עוצר את הנגיעה בעזרת הרגליים שלו. עוד תרגיל היה ידיים. היא עם כפפות, אני בלי. היא מנסה לגעת, אני רק מתגונן. תרגיל מצוין. <br> <br> לקראת סוף השיעור עברנו תרגיל של לשים לב לכדור הארץ ולמערכת השמש. <br> <br> תודה!!!
                  </details><details>
                    <summary>> > תוספת קטנ</summary>
                    כתוב לי במחברת הקונג פו שלי שבשיעור הזה למדתי לעשות זנב דרקון נמוך. הכוונה שלי לבעיטה מסוימת שהתאמנתי עליה במשך כמה שיעורים וכנראה שבשיעור הזה זו הייתה הפעם הראשונה שהרגשתי שדי יש לי אותה. זאת פחות או יותר זאתי:<br> <a href='https://www.youtube.com/watch?v=O6QXyqJHFag<br> <br> בנוסף' target='_blank' style='color:blue;'>https://www.youtube.com/watch?v=O6QXyqJHFag<br> <br> בנוסף</a> יש לי הנחיה קטנה שכתבתי לי שם. להיות פתוח לקבל דברים שלא ידעתי עליהם בכלל.
                  </details><a href="javascript:history.back()">בית</a>